समय सान्दर्भिक एवं मननीय प्रसङ्गउपर सबैको ध्यानाकर्षण गराएकोमा धुर्बबाबुलाई हार्दिक
धन्यवाद !

आफन्तहरू पनि अपरिचित जस्तो बन्दै गएको वर्तमान आफैँमा सुरूचिपूर्ण लाग्दैन नै । तर, आफ्नै
नाति-नातिनालाई समेत प्रत्यक्ष देख्न नपाएको; छोराछोरी, दिदीबैनी, इष्टमित्रहरूलाई
\'ई-टीका\' लगाउने बाध्यता आएको, \'जिउँदाको जन्ती, मर्दाको मलामी\' बन्ने ठाउँमा
एसएमएसबाट र फेसबुक, म्यासेञ्जरबाट समवेदना प्रकट गर्नुपरेको, ई-सेवाबाट भेटी पठाउनु
परेको, जन्मभूमिमा जाने रहरलाई \'यी मनमा कति इच्छा थियो, तर के गर्ने ? कोरोनाले
गर्दा जाने हिम्मतै भएन\' भन्ने परिवेश सिर्जना भएको तथ्यलाई नजर अन्दाज गर्दा पनि
अहिलेको सन्दर्भमा आदर्शवान् बने जस्तो महसुस हुन्छ ।

रपनि को, कसले, के गर्नु आफ्नो कर्तव्य हो र हुनुपर्दछ ? भन्नेसम्मको विषयमा हेल्चक्र्याइँ हुँदै
आएको प्रसङ्गले हाम्रो भविष्य कस्तो होला ? हामी कता गैरहेका छौँ ? आफ्नो/आर्काको समेत
नचिन्ने, चिनेर पनि सामाजिक मान्यतालाई वास्ता नगर्ने जस्ता असजिला परिवेशहरू सिर्जना
भएको व्यहोरा मलाई पनि हार्दिकतापूर्वक ग्रहण गर्न मन लाग्छ । यसो भनेर सम्भाव्य
व्यहोरालाई कतै, कसैले लागू गरेन भनेर \'गर्नैपर्दछ\' भन्ने हिम्मत सामाजिक परम्परागत
मान्यताले जुटाएपनि अचेल हामीले \'गर्नुपर्ने हैन र ?\' सम्म भन्न सकिरहेको स्थिति नरहेको
बेला बाबुले सोदाहरण आफ्नै तथ्यको उजागर गरेकोमा कसको मन नछोएको होला र ? तापनि यो
व्यहोरा नितान्त वैयक्तिक भएकोले सनातनी मान्यतामा विच्छृङ्खलता आउने/आएकोमा दुईमत
देखिंदैन ।

मेरै कुरा गर्दा चारदशक पहिले मुगु रहँदा बाहेक यति धेरै समय जन्मस्थानमा नगएको यो नै
पहिलो रहेछ । सहरी बसाइलाई पलायन ठान्दा पनि प्रत्यक्ष सँगै हुने रहरउपर त राहत महसुस
होला तर, आफन्तिबीचको परिचय प्राप्त हुनसक्दैन नै । तसर्थ, हाम्रो कुलायन मन्दिरमा
एउटा रजिष्टर खडा गरी कसैको पनि जन्म, मृत्युको अभिलेखीकरण गर्ने व्यवस्था मिलाउन सके
प्रत्यक्ष देख्न नपाएपनि को, कसको, के हो ? भन्ने जानकारी लिन पक्कै सकिने देख्दछु ।

त्यसको लागि म एउटा रजिष्टर (राम्रो खालको, नेपाली कागज लेपन भएको धुर्बबाबुले
व्यवस्था गरी मलाई खर्चको जानकारी दिन आग्रह गर्दछु) को सौजन्य गर्न चाहन्छु । त्यसमा
कुलदेवता मान्ने हरेक कुरियाको छुट्टाछुट्टै अभिलेख देखिने गरी सम्बन्धित व्यक्तिबाट प्राप्त
जानकारीका आधारमा कुलायन मन्दिर व्यवस्थापन समितिका सदस्य-सचिवले अद्यावधिक गर्नु
पर्ने हुन्छ । बाँकी \'आफ्नो संस्कारलाई मान भनेर कसैलाई बाध्य पार्ने उपाय त मेरा वशभन्दा
बाहिरको विषय लाग्यो । शेष कुशल !

सबैमा यथासम्मानसहित,

...सके सपारौँ, नसके नबिगारौँ...

#हामीसबैकोकल्याणहवोस्#
