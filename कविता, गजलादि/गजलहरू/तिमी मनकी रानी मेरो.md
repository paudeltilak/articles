**तिमी मनकी रानी मेरो**

तिम्लाई मन नपरे\'नि, रक्सी खाने बानी मेरो ।

जो जे गर तिम्रै खुसी, तिमी मनकी रानी मेरो ।।

सबका अघि प्रस्तुत हुँदा, विवेकी र बुद्धिमानी -

भएपनि जोरीपारी, तिमी सधैँ सानी मेरो ।

बाहिरफेर जतिसुकै, जानु मैले वातावरण -

रपनि त परिवारकी, तिमी नै हौ ज्ञानी मेरो ।

भूत्वकमा कठोर बनी, निष्ठुरता प्रकटे\'नि -

माया प्रेम दिलाउने, कमलोकी खानी मेरो ।

खटपट कस्को हुन्न होला, जीवनसाथी भएपछि -

तिम्रो पनि छैन कतै, काँ\'छ ठाउँ जानी मेरो ।

२०७४/०५/१७,

**अमृतनगर, काठमाडौं ।**
