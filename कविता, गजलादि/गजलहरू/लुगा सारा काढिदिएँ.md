**सारा लुगा काढिदिएँ\...**

तिमीभन्दा सारा कुरा, जीवनमा छाडिदिएँ ।

नाङ्गै हेर्ने रहर पोख्यौ, सारा लुगा काढिदिएँ ।।

क्वै अरुसँ आँखा लाग्दा, मन विरही हुन्छ ठानी -

त्यस्ता मुना पल्हाउँदा, ध्यानै न\'दि माडिदिएँ ।

मनको मैलो धोइफोइ गर्दा, तिम्रो विजिगीषा हेरी -

आफ्नो जिजीविषा प्रति, सत्तेधर्म हारिदिएँ ।

उर्ध्दगामी रहरका, मौलाएका पालुवालाई -

कसम खान्छु तिम्रो हितमा, रसातलमा गाडिदिएँ ।

तिम्ले आफ्ना गल्तीलाई, लुकाउन खोज्दा कैले -

गाह्रो कत्ति नमान है, त्यस्ता झाडी फाँडिदिएँ ।

२०७४/०५/१७,

**अमृतनगर, काठमाडौं ।**
