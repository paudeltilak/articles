**नववर्ष २०७४**

सनातनीभन्दा पृथक् बनेर, झुल्क्या छ है यो नववर्ष !

कोही मिहिनियौंला चौहत्तर्मा, किनारा लाग्नेहरु नतर्स !!

समावेशी, सहभागितामूलक, समानुपातिक प्रतिनिधित्व -

अवसरेहरुलाई पीर परे\'नि, अनावसरेले मनाउनु है हर्ष !

सम्पन्नताले योग्यता छान्दा, योग्यायोग्यै प्रमाणितिए -

अब त खुवीले नै बन्नुपर्छ, ईञ्जिनियर, डक्टर अनि नर्स !

ख़ाली मस्तिष्क भूते घर हो, प्रतिभावानहरु पलायन भए -

स्वदेशी खजाना : बुद्धि र विवेकले, भरौं सदाचारको पर्स !

वलिदानी सङ्घर्षहरुमा, सहिदले ज्यानको आहुति दिए -

प्राप्तिएको छ संविधान, सम्पन्निंदैछन् निर्वाचन, जनरहरको उत्कर्ष !

२०७३/१२/३१ गते बिहीबार

**सिमलचौर, पोखरा ।**
