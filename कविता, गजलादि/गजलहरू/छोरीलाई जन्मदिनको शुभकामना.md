**छोरीलाई जन्मदिनको शुभकामना !**

\'सादा जीवन उच्च विचार\' ऋजुतै भावना ।

जन्मदिनको छोरी तिम्लाई लाख् शुभकामना ।।

विकास पनि प्रदूषित छ, सुगम सहरतिर -

लाग्नु स्वच्छ कायम राख्न, दुर्गमका गाममा ।

पथ्य खानु सफा लाउनु, जहिलेसुकै पनि -

नब\'किनु कैल्यै मैयाँ, उच्छृङ्खल छ जमाना ।

झुट्ठा गल्ती मिथ्या फरेव, अरूले गरे\'नि -

सत्य बोल्नु मीठै बोल्नु, जुनसुकै ठाममा ।

जोरीपारी इष्ट मित्र, आफन्तका सामु -

सफल बने गर्नलाई, समस्या सामना ।

२०७४/०६/०४ मङ्गलबार,

**कीर्तिपुर-२, अमृतनगर ।**

*(प्यारी छोरीको जन्मदिनको सुआवसरमा)*
