**आउँदैन कोरोना**

> हाच्छिउँ गर्दा नाक् मुख छोपौं -- आउँदैन कोरोना ।
>
> रुमाल् कुइनाले छेलेर खोकौं -- लाउँदैन कोरोना ।।
>
> कम्तीमा बीस सेकेण्डसम्म, मिचेर हात धोइ,
>
> स्यानिटाइजर्ले सीमाना तोकौं -- आउँदैन कोरोना ।
>
> मास्क् नलाई नजाऊँ बाहिरफेर, दूध् तिहुन् लिन'नि,
>
> छतमै बरु तर्कारी डोबौं -- आउँदैन कोरोना ।
>
> जङ्फाष्ट्फुड् स्वास्थ्य प्रतिकूल छ, नखाऊँ कसैले,
>
> शाकाहारको भावना बोकौं -- आउँदैन कोरोना ।
>
> कागती बेसार् मिसाई पानी, पि'राखौं सबैले,
>
> स्वास्थ्य सफाइको विचार रोपौं, आउँदैन कोरोना ।

२०७६ चैत्र १५ गते शनिबार

**कीर्तिपुर-२, अमृतनगर, काठ्माडौं ।**
