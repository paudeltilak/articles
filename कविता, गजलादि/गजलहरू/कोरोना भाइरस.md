**कोरोना भाइरस**

> निर्जीव ! आँखा छैनन्, रपनि वासिङ्टनदेखि हुम्ला देखिरहेछ -- कोरोना भाइरस ।
>
> हात छैनन्, कलम मसी छैन, रपनि धरावासीको मृत्युपञ्जिका लेखिरहेछ -- कोरोना भाइरस
> ।।
>
> विकास र विनासको कर्णाल फुकिरहेथ्यो विश्व, अरु ग्रहादिको समेत खोजी गर्दै,
>
> आज विश्व स्वास्थ्य सङ्गठनले पनि हात ठड्याउँदैछ, उपचारलाई पर्दाले छेकिरहेछ -- कोरोना
> भाइरस ।
>
> मृत्युउपर सञ्जीवनी छर्कने हिम्मत जुटाएका, स्वास्थ्य वैज्ञानिकलाई लोप्पा खुवाउँदै,
>
> पल-पलमा चर-चरभित्र घुसेर जन-जनलाई, अल्प मृत्यु ठेकिरहेछ -- कोरोना भाइरस ।
>
> हिंड्न खुट्टा नै किन चाहिंदो रहेछ र विश्वमा, नङ्का चर र औंलाका कापा-कापाबाट,
>
> आफ्नो अस्तित्वमा कुर्लंदै धर्ती सोत्तर पार्न, रोगको बैशाखी टेकिरहेछ -- कोरोना भाइरस
> ।
>
> विवेकी बनी टोपलेर अत्याचार अति गर्‍यौ ए मनुवा ! चराचर जगतमा,
>
> अब प्रकृतिप्रति प्रेमभाव दर्शाऊ सबैकाम छाडेर विगूल फुकि, समचार फेकिरहेछ -- कोरोना
> भाइरस ।
>
> हात छैनन्, कलम मसी छैन, रपनि धरावासीको मृत्युपञ्जिका लेखिरहेछ -- कोरोना भाइरस
> ।।

२०७६ चैत्र १४ गते शुक्रबार

**कीर्तिपुर-२, अमृतनगर, काठ्माडौं ।**
