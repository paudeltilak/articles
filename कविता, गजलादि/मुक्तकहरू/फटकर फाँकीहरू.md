**फुटकर फाँकीहरू**

मान्छेलाई मतिले जाँच्ने,

सुनलाई कसीले जाँच्ने ।

सुदिन्, कुदिन् जेसुकै होस् -

तिमिरलाई् शशीले जाँच्ने ।।

विकासको नाउ्ँमा धर्ती, खन्दा सारा गैरो,

प्रकृतिको आँखो अन्धो, बन्दा कान बैरो ।

निम्छराका गुनासालाई्, केले हेर्नु कल्ले सुन्नु -

जाहान् मरे उठीवास् भो, आउँदा बाढी पैरो ।।

२०७६ साउन १२ आइतबार

पहरोलाई छिचोलेर, पानीका बूँद रसाउनु - मूल हो साथी,

ठण्डी गर्मी नभनेर, कोपिलालाई फक्राउनु - फूल हो साथी,

यी प्राकृतिक व्यहोरालाई, अनदेखो गरी द्रव्यपिसाची बनेर -

पैसालाई बोल्न दिई, सत्य चुप लगाउनु- भूल हो साथी ।

२०७५ फागुन २९ गते बुधबार

मनज्ञान्को बुद्धि त पानींदो र\'च साथी,

धन्पद्को कुरा पो मानिंदो र\'च साथी,

नबिगारी सपार्ने मन्त, कोसँग पो नहोला र !

कुरा गर्न त जसले\'नि जानिंदो र\'च साथी ।

२०७५ फागुन ३० गते बिहीबार

ताजा फल्फूल्को रस् भनेर, पानीमा मिसिएको, जुस नखाए है साथी,

जुम्ली मार्सीको भात् भनेर, चामलमा मिसिएको, भूस नखाए है साथी,

हामीकहाँ पनि रानापा. प्रभृतिले सरकारी ओत पाउँदैनन् कि अब त-

सेवाग्राहीले दिए क्यारे भनेर, कमिशनमा मिसिएको, घूस नखाए है साथी ।

*(रानापा. अख्तियारका घुस्याहा राजनारायण पाण्डेको घटनापछि)*

७ मार्च २०१९, बिहीबार
