**थपौं ईंटा नेपाली महल्मा**

हार्दिक् आभार् धन्यवाद् सर्कार, नक्सा सदर् गराएऊ भर्खर !

सतत्तर् साल् जेठ मैना, गते एक्तीसमा,

गुम्या जमीन् फिर्ता गर्न, नक्सा नेपालमा ।

दुई अन्ठाउन्न सांसदले, एकै स्वर्मा सदर्,

संविधान् संशोधन् गरे, ऐतिहासिक् कदर् ।।

एक् जुनिको सम्झिने दिन् भयो, लालपूर्जा लिने काम् शेष् रह्यो !

अब भूमि रक्षा गरौं, सैनिक गारत्ले,

सुगौलीको सन्धिलाई, नमाने भारत्ले ।

विशाल् नेपाल् हुनुपर्छ, सप्पै हाम्रो जिम्मा,

पुर्खा आर्जन् पूर्व टिष्टा, काँगडा पश्चिम्मा ।।

लिपुलेक लिम्पियाधुरामा, हक जमाऊँ नअल्झिऊँ कुरामा !

कुटनैतिक् पहल् शुरु, गरौं प्रमाण् सित,

नमानेमा हार्गुहार, गरौं ठाम्मा कि त ?

एउटा पाइलो बढ्यो अघि, नक्सा पारित् गरी,

भारत पनि नम्र भा'छ, अखजोर्मा परी ।।

नक्सा उस्ले निकाल्नु गल्ती थ्यो, हाम्लाई जमीन् थन्क्याउने खल्ती भो !

विगत् सर्कारहरु कानमा, तेल हालेझैं गरी,

नाकाबन्दी झेल्दै आथ्यौं, ठोस् पहल् नगरी ।

'बडाभाइ' बन्दै सधैं, भारतले दु:ख्मा,

बन्दीको नुन्चुक छर्थ्यो, के खानु र मुख्मा ??

हाम्रै ठाउँमा खनेर बाटो, उद्घाटनै गर्दिंदा मन् फाटो !

कोरोनाको कहर् पनि, बिर्सी एतिबेला,

राष्ट्र एक्जुट् भा'को देख्यो, भारतले खेला ।

आभारी छौं नेपाल् आमा, सत्बुद्धि सबैलाई,

हाल्यौ स्वर्णाक्षरलाई अब, राख्नेछौं नमैल्याई ।।

वीर् पुर्खाले आर्जेको भूमिलाई, सबै लियौं एकरुन्को नगुमाई !

नक्सामा झैं कुटनैतिक् पहल्मा, थपौं ईंटा नेपाली महल्मा ।।

२०७७ जेठ ३१ गते शनिबार,

कीर्तिपुर-२, अमृतनगर, काठ्माडौं ।
