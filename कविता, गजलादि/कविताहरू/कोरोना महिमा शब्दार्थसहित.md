**कोरोना महिमा**

> सुन्नु बा'मा दि'बैनी दाजूभाइ,
>
> आउनै नद्यूँ कोरोना भाइरस्लाई ।
>
> जन्मेपछि मर्नै पर्ने, यो धर्तिको रीति,
>
> कोर्ना जस्तो महामारी, आउँदैन सित्मिति ।
>
> उब्जनी त चीन् देशको, शहर वुहान्मा,
>
> सम्रालियो^१^ संसारभरी, सञ्चो भो मुहान्मा ।।
>
> भयो हेरौं सङ्कल्प गरेर,
>
> केई दाजूभाइ गए'नि मरेर ।
>
> हुनपनि सोची ल्याउँदा, जति डक्टर् पढे,
>
> कैले सार्स ईबोला रे, उति रोग बढे ।
>
> रोग्का अघि धनी-गरिब्, बाल-बृद्ध सबै,
>
> समान् हुँदा र'चन्^२^ दृष्य, देखियो'नि हदै ।।
>
> धनी गरीब् ठूलो र सा..नु,
>
> मर्दा आखिर् र'च र के लानु ?
>
> राष्ट्रपति प्रधानमन्त्री, सेलीब्रेटीलाई'नि,
>
> छाडेनछ कोरोनाले, समानता पाइनी ।
>
> एक अठासी मुलुकमा, फैलिसक्न भ्यायो,
>
> संसारलाई समेटेर, एकै ठाउँमा ल्यायो ।।
>
> जस्को पनि एउटै हो रगत,
>
> विभेद् किन गर्नु र फगत ?
>
> सुक्खा हुँदा नसरने, चाइने वाष्पियता,
>
> थाइ नहुने कोविड् नाइन्टिन्, सर्‍यो कता-कता ?
>
> रोग्का लक्षण् देखिन'नि, लाग्ने चौध दिन,
>
> छोइएमात्रै सरीहाल्ने, सक्यो सम्रालिन ।।
>
> बाँध बाँधे धैर्य र साहस्को,
>
> सातो जाला कोरोना भाइरस्को ।
>
> यै भएर दुईहफ्ते, छान्वीन् क्वारेन्टाइन्,
>
> बस्नै परो सबैजना, हेर्न उस्को पाइन् ।
>
> सङ्क्रमित्को स्पर्शले, भेटिएका सबै,
>
> ठावै^३^ छुँदा सरीहाल्छ, नबिर्सौं है कबै^४^ ।।
>
> हेल्चक्र्याइँ अनाज्ञाकारिता,
>
> गरे जानु पर्छ रे पारि'ता^५^ ।
>
> त्यै हुनाले घरभित्रै, ट्याम्ट्याम् हात धोई,
>
> सफा भई बस्नुपर्ला, केई हुँदैन रोई ।
>
> सेनिटाइजर् साबुन्पानी, ह्याण्ड्वास भए'नि,
>
> मिची-मिची हात धोऔं, हतारै भए'नि ।।
>
> गर्नैपर्ला ए आमा दाजूभाइ,
>
> धपाउनुछ कोरोना भाइरस्लाई ।

1.  *महामारी फैलियो २ रहेछन् ३ ठाउँ नै ४ कहिल्यै ५ परलोकतिर*

> भीड्भाडमा नजानु है, गए मास्क लगाई,
>
> जानै परे अस्पताल्'नि, एम्बुलेन्स मगाई ।
>
> जानुपर्ला हैन भने, घर्-घरैमा बसौं,
>
> परिवारै एक्जुट भै, लड्न कम्मर कसौं ।।
>
> विद्वान् हामी विचरो भाइरस,
>
> रपनि त पीर् धेरै लाइर'छ ।
>
> एसो हेर्दा जटिल् रुघा, बिग्रिएको खोकी,
>
> जस्तो लाग्ने जड्बुद्धिको, परिभाषा हो कि !
>
> नाक मुख आँखा कान, सबै अनुहार,
>
> छ्यास्स-छ्यास्स^६^ चलाइर'ने, बानीलाई सपार ।।
>
> आनी बानी सुधारौं सबैले,
>
> नत्र सुख पाउन्नौं कसैले ।
>
> फुको^७^ खोकी लाग्ने र'च, सासै फेर्न गारो,
>
> यी लक्षणले संसारैलाई, थिलो-थिलो^८^ पारो^९^ ।
>
> बसुधैव कुटुम्बकम्, भन्थे बुढापाका,
>
> कोरोनाले मिलाइदियो, एकै स्वरे भाका ।।
>
> घर्मै बसौं भीड्भाड्मा नजाऊँ,
>
> आफू बचौं सबैलाई बचाऊँ ।
>
> हात् नमिलाऊँ हाग् नगरौं, हाम्रा हैनन् संस्कार्,
>
> भेट हुँदा दुई हात् जोडी, गरौं है नमस्कार् ।
>
> संयोग् कस्तो मानव् शरीर्, भाइरसको घर,
>
> अन्त बस्न सक्दैन रे, हाम्रै पर्छ भर ।।
>
> त्यस्को संसार् भनेकै हामी हो,
>
> एकै चिहान् बनाउने नामी भो ।
>
> घर् भत्काउनु घर्वासीको, रहर् त हुँदैन,
>
> कोर्ना सरे नेम्मा^१०^ रहे, केइ गरी छुँदैन ।
>
> सम्पर्कको दुरी सधैं, एक् मीटर् कम्तीमा,
>
> खोक्दा छिउँदा^११^ मुख छोपौं, तोकी हालौं सीमा ।।
>
> नत्र यस्लो मा'मारी^१२^ मचाउला,
>
> धेरै मार्ला थोत्थोरै बचाउला ।
>
> ज्यू कम्जोर हुन्छ हेर, साठी काटेकाको,
>
> त्यस्तै कम्जोर वर्षीभित्र, का केटीकेटाको ।
>
> एसो सोच्दा मौकै हो यो, केइ नगरिकन,
>
> छुट्टै बस्दा मात्रै सेवा, कोइ नमरिकन ।।
>
> गर्न पाइने नमरी केइ कुरा,
>
> पुरा गर्न बनौन है सुरा ।
>
> हुने औसर्^१३^ यै जीवन्मा, दियो भाइरसले,
>
> संसार्भर्का सर्कारले, घर्-घरै बसाले ।।
>
> दुई हफ्ता सम्म सबै, परिवार जन,
>
> हासौं खेलौं बाइर^१४^ नजाऊ, आज्ञाकारी बन ।

*६ कामै नभै पटक-पटक ७ कफ नआउने ८ थिलथिलो, शिथिल ९ पार्‍यो १० नियममा रहे ११
हाच्छिउँ गर्दा १२ महामारी १३ अवसर १४ बाहिर*

> अग्रजका इतिहास् सुन्नु है,
>
> अनुजका भविष्य बुन्नु है ।
>
> यस्तै सधैं सरकारी, माने त आदेश,
>
> किन पछुताउनु पर्थो, गरीब् भयो देश ।
>
> मान्छे मात्रै बुद्धिमानी, ठानी अत्याचार,
>
> प्रकृतिमा गर्न पुग्दा, कोरोना साकार ।।
>
> हुन पुग्यो गल्ती त हाम्रै हो,
>
> अन्यायमा न्याय त राम्रै हो ।
>
> हेर्दा हेर्दै विश्वयुद्ध, भन्दा'नि खतरा,
>
> ताण्डवनृत्य नाचिदियो, एककोशे^१५^ बचरा^१६^ ।
>
> यस्तो बेला नआत्तिई, धैर्यताको भर,
>
> आत्मबल दह्रो बनाऊ, दृढ् सङ्कल्प गर ।।
>
> सङ्कल्पको अगाडि भाइरस,
>
> डराउला भाग्ला झैं लाइर'च^१७^ ।
>
> एसो गरे हाम्रो शरीर्, कोरोनाको घर,
>
> सुबलियो हुन्छ मृत्यु, भाग्ला पर-पर ।
>
> तातो पानी पिइराख्नु, कागती हालेर,
>
> लक्षण् कुनै देखिएमा, नबस्नु पालेर ।।
>
> गै हालौंला हेल्थपोष्ट अस्पताल्,
>
> नत्र ज्यान जाला है अल्पकाल् ।
>
> योग गर्नु ध्यान गर्नु, शाकाहारी खानु,
>
> नलुकाउनु लक्षण् सबै, डाक्टरलाई भन्नु ।
>
> सर्कारको आदेशलाई, शीरोधार्य गर्नु,
>
> नत्र जाहान् मर्दै जाँदा, पर्ला आफैं मर्नु ।।
>
> यस्तो भूल नगर्नु कसैले,
>
> ज्यान्को माया मानौं है सबैले ।
>
> खाँदा सि-सि^१८^ हुने चीज, नियमित खाऊँ,
>
> साँचा कुरा मनन् गरौं, भ्रम् केइ नफैलाऊँ ।
>
> त्रुर्टि गल्ती नगरेर, संयमित भई,
>
> एकै स्वर्मा धरावासी, कोरोना भगाऊँ है ।।
>
> घर्मै बसौं खाऊँ सब्ले भीटा सि^१८^,
>
> जीत् पक्का छ सबैले चिता'सि ।

२०७८ चैत ८ गते शनिबार

**कीर्तिपुत-२, अमृतनगर, काठ्माडौं ।**

*१५ एक कोशीय १६ विचरो १७ लागिरहेछ १८ भीटामीन सी*
