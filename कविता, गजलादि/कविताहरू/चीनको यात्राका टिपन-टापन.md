उद्घाटन्मा औपचारिक्, पोशाक् सुर्वाल्-दौरा ।

वरिपरि सब्ले हेर्दा, छाती हुन्थ्यो चौडा ।।

सजिएर \'बिजेटियु\', थ्यो नेपाली पारा ।             *⇨ \'बिजेटियु\'
भन्नाले Beijing Jiaotung University*

गाइडले रिसिभ् गरी, ब्रिफिङ् गरीन् सारा ।।

मल्मलको सेतो म्याक्सी, लगाएर हिन्ने ।

\'फ्रेन्सी\' हाम्री मुख्य गाइड, हामी सब्लाई चिन्ने ।।

\'सिई\' अनि \'मिया\' भन्ने, दुईटा सहयोगी ।

खानु छैन मनचिन्ते, भइन्छ कि रोगी ।।

होटेल् होस् वा सडकमा, जता गए पनि ।

चाइनिज् बाहेक् केई नबुझ्ने, राम्रा भए पनि ।।

शुध्द शाकाहारी खान, मुश्किल र\'च यहाँ ।

हैरान भएँ मपनि र, अम्लेट् अण्डा खाएँ ।।

रेल्वे विकास् शुरुदेखि, ऐलेसम्म हेर्दा ।

जेलिएको चीनैभरि, बाल् चित्र झैं केर्दा ।।

जोशसँग प्रस्तुत् भए, प्रोफेसर् सिवी हे !

अल्मलिंदा वाक्यैपिच्छे, भनिरन्थे ओके ।।

खाना खाई घण्टैजति, पैदल् हिंड्या निहुँ।

झकाएका सबै थियौं, थकित् प्राय: जिउ ।।

महत्वका विषयलाई, सब् साथीले बोके ।

थ्याङ्क्यू सिवी प्रोफेसर, सि यू अगेन् ओके ।।१।।***३।२५***

दोस्रो दिनको पैलो कक्षा, प्रा. ईञ्जिनियर् जिङ्ले ।            *⇨ \'प्रा.\' भन्नाले
प्राध्यापक*

आफ्नै कथाबाट शुरु, गरे शेसन् यिन्ले ।।

गृहिणी छन् श्रीमतीजी, तर घर्मा जाँदा ।

सारै थकाइ लागेकोछ, भन्छिन् चिया खाँदा ।।

एउटै रोग धर्तीभरि, श्रीमान्-श्रीमतीको ।

दुईटा छोरा र\'चन् पिता, वित्या र\'चन् यिन्को ।।

सयजति स्लाइडलाई, छवटैमा सीमित् ।

रोचकैमा शेसन् सके, पारे हामलाई चकित् ।।

हिजो सबै निदाएको, देखेरै त होला !

आज हरेक् सीट् अगाडि, ग्रीन् टिका पोला ।।

चुस्की लिंदै ग्रिन् टिको, जिङ्को प्रस्तुतीलाई ।

ध्यान् दिएर सुन्दै हाँस्तै, गर्थ्यौं मिलाइ-मिलाई ।।

अर्का प्राडा. \'फेङ्\' थरका, क्याम्पस् झैं पढाउने ।      *⇨ \'प्राडा.\' भन्नाले
प्राध्यापक डाक्टर*

जान्या र\'चन् राम्रै कुरा, फुर्ती धेर् लडाउने ।।

सभागितामूलक् कक्षा जस्तै, शुरुवात्मा गरे ।

पछि हाम्ले कुरा राख्दा, क्रोधित् बने हरे !!

हाँसी-हाँसी रिसाउने, कुटनैतिक पारा ।

मन् पर्‍यो है सैंसाथी हो, लागू गरौं सारा ।।

शहरको एकीकृत, यातायात योजना ।

बनाउन्लाई इतिहाससँ, आधुनिक सोचना ।।

साक्षी राखी योजनामा, ढिलाइ नगरी ।

नत्र हुन्चौं रेल् छुटेका, यात्रु झैं पछाडि ।।

प्राविधिक साथीहेर्ले, राखी इमान् धरम् ।

नबुझेको प्रष्ट गर्नु, नमानेर सरम् ।।२।।***३।२६***

सव् ग्रेडबारे छल्फल गर्ने, प्राडा. सिया होङ ।        

**अनुहारमा दुवी भ\'का,**

रचेनछन् विचराले, उपचार्को स्वाङ ।।

श्याम्पाटीको प्रयोगलाई, सेता चक्को खोजी ।

नपाए\'नि अघि बढे, स्वच्छ मनमौजी ।।

भिषण् वर्षा हुने अड्कल्, विज्ञान् जल्वायुको ।

भएकाले होटेल् फिर्ता, सो कक्षा पछिको ।।

स्याखु ओढी खेत रोप्ने, मौसम् हामीकहाँ ।

ठूलो पानी पर्दा आराम्, गर्दा र\'चन् यहाँ ।।

प्रकृतिले जुझारु र, सशक्त हामीलाई ।

बनाएछ तर कम्जोर्, पारेछ यिनीलाई ।।

राम्रा व्यक्ति राम्रो ठाउमा, राम्रो समयमा ।

राख्न सके विकास गति, बढ्ने र\'च याम्मा ।।

खाना खाई मेट्रो रेल, चढौं सब्ले भनी ।

पैले अन्तै चढ्या भ्ये\'नि, पछि लागें म\'नि ।।

भरत गोविन्द अनि, म र दीपकको ।

मिनी ग्रुप बनाएर, \'वाङ्फुचिङ्\'मा ग\'को ।।

डेड घण्टाको समयसँ, दायाँवायाँ घुम्यौं ।

पर्यटन्को क्षेत्र र\'च, अव्लोकन्मै झुम्यौं ।।

अन्तिमतिर अङ्ग्रेजीकी, मृदुभाषी नानी ।

भेटिइन् र प्रस्ताव गरिन्, एक्कप् चिया खानी ।।

टि हाउस्मा प्रवेश्गरी, \'वाआइनि\'सँ कुरा ।

भात्का नम्किन् अङ्गुर लिची, वाइन कफी पुरा ।।

मगाएर खाँदै मीठा, वार्तालाप भए ।

बिल्को रकम् हेर्दा बल्ल, होश् हवासै गए ।।

ट्याम्नि छैन भो खाइँदैन, भने\'नि सँगीले ।

नुतन् चेत खुलाइदियो, दिउँसैका ठगीले ।।

पैल्हा भन्थे ठगिएको, कहीं कतै नभन्नु ।

यो घट्नाले सबै साथी, विवेकी चाहीं बन्नु ।।३।।***३।२७***

एकदिन्मा करिब्-करिब्, असी हजार् आउने ।

दश् लाख् जति एकैचोटी, उभिन\'नि पाउने ।।

उन्न्याइस्सय उनन्साठी, तिर निर्माण भ\'को ।

माओको शव् अझैसम्म, सुरक्षित र\'को ।।

तियान्मियान् चोक् ठूलोमा, धर्तीको \'लास्ट\' रे ।

\'नेश्नल् म्यूजियम्\' भवन, चाइनाको \'पास्ट\' रे ।।

\'पार्लियामेन्ट् बिल्डिङ्\' लाई, भन्दा र\'चन् \'फ्यूचर्\' ।

\'नर्थ बिल्डिङ्\'\'नि पाँच्हजार् अट्ने, बन्या रे \'स्ट्रक्चर्\' ।।

दशौं वर्षगाँठ् मनाउँदा, दश् मास्मा बनेका ।

\'ब्रटन\' गाइड चतुर थिए, हो उन्लेई भनेका ।।

बीच्मा सहिद् स्तम्भ थ्यो, छ वर्ष लगाई ।

कर्मीहेर्को कार्भिङ् सीप्को, उपयोग् गराई ।।

\'सेन्ट्रल एक्सिस्\' माओमुनि, बेजिङ् छुट्याउन ।

गह्रो हाम्लाई घाम् नलाग्दा, दिशा खुट्याउन ।।

पूर्व-पस्सिम् बेजिङ् मध्ये, पस्सिम् दुर्गम् र\'च ।

\'शी बीच्\'देखि \'रेल्वे नेट्वर्क\' पूर्वैतिर भ\'छ ।।

तीन् रङका साइकल्हरु, शहर् भरि र\'चन् ।

\'क्यूआर् कोड स्क्यान्\' गरी, गन्तव्यसँ चढ्चन् ।।

आधा युआन् प्रति युनिट्, विजुलीको भारा ।

हिन्दा \'बिएम्डब्लु\' भ्ये\'नि, उज्याला छन् सारा ।।     *⇨ \'बिएम्डब्लु\'
भन्नाले Bicycle-Metro-Walking*

न बगैंचा न छन् रुख, मरुभूमि सरि ।

पन्ध्र पत्रे इटा छाप्या, र\'चन् दर्बार् भरि ।।

भगवान्का दश्हजार, राजा एक्कम् गरी ।

कोठा भ\'को \'सिटी\' र\'च, \'फोर्बिडन\' सरी ।।

भित्र जान यौनेत्जना, गर्नुपर्ने समन् ।

तीस् हजार रानीहेर्ले, गर्थे अरे रमन् ।।

राजतन्त्रको पारा एउटै, र\'च धर्ती भरि ।

बिदा भ\'को र\'च साथी, अमन् चइन् गरी ।।

अवलोकन् पछि बाइर, निस्कँदा एक् साथी ।

भित्रै छुट्दा खोजी गरेम्, राखी खुट्टा माथी ।।

युवाप्रिय दृश्य त्यहाँ, जुल्किएको देखी ।

तस्वीर खिच्ने शेयर् गर्ने, भयो म्यासेज् लेखी ।।४।।***३।२८***

बिहानको सेसन्लाई, दिवासँ मिलाउँदा ।

\'ट्याम्पल् हेवेन्\' जाने टुङ्गो, मस्तिष्क खियाउँदा ।।

लागे पछि सबै जना, तयार् हुनु भ\'छ ।

मैले थाहा नपाउँदा, सारै दु:ख ला\'छ ।।

शवासन्मै निदाउँदा, साथीहेर्ले कुर्दा ।

बिरामी पो भो कि कतै, पार्दिएछु सुर्ता ।।

गल्तीलाई मनन् गर्ने, एउटा शब्द \'सरी\' ।

प्रयोग् गरे छुट् पाउने, गरे\'नि मन्परी ।।

संसारभर्का दुई पच्पन्न, उत्कृष्ट कम्पनी ।

निर्माण गर्ने मध्ये साठी, नम्बर्मा र\'च\'नि ।।

\'सिसिईसिसि\'तिर गयौं, ब्रिफिङ सुनियो ।     *⇨\'सिसिईसिसि\'भन्नाले **China
Civil Engineering Construction Cooperation***

खाना पनि त्यैं खाइयो, रमाइलै हुनी भो ।।

नौजवान एक थिए, सब्का आकर्षण ।

मद्यपान्मा माहिर् तिनी, गर्दिन्थे भाषण ।।

मैत्रीभाव दर्शाउँदै, हाम्रो बिदाई गरे ।

बस्मा रङ्ग रमाइलो भो, होटेल् पुग्यौ भरे ।।५।।***३।२९***

ग्रेटवालको भ्रमण गर्ने, दिन् परेछ आज ।

बाटोभरि राम्रै चर्चा, भए साथी माझ ।।

झण्डै दुईघण्टामा पुग्यौं, वेंसी बसपार्कमा ।

मानव निर्मित आश्चर्य यो, हो नि संसारमा ।।

पाँचसय पचपन्न, पाइला पुगी माथी ।

फर्किएर होटेल् आउँदा, स्वस्थ बन्यौं हाँसी ।।

नुहाए झैं पसिनाले, निथ्रुक्कै भए\'नि ।

पखालिन पाइएन\'नि, बाधा भो सम्य\'नि ।।

होटेलमै \'शेसन्\' चल्यो, प्रोफेसर \'झाङ् चुन्\' ।

मेडम्को प्रस्तुति चाहीं, थिएन\'नि चान्चुन् ।।

कतिपय स्लाईड्हरु, चाइनिजै भाषामा ।

सुन्ने बुझ्ने नभए\'नि, हेर्दियौं खासामा ।।

खाना खाई \'फिफा\' तेस्रो, स्थान्को खेल हेरी ।        *⇨\'फिफा\'
भन्नाले Federation of Int\'l Football Association*

बेल्जियम्ले जित्यो आखिर्, पाँच् वर्षसँ फेरि ।।

हेर्न नपाइने हुँदा, साथी भाइ मिली ।

बेल्जियम्को विजयले, पारे झिलिमिली ।।६।।***३।३०***

माइक्ले\'नि काम् गरेन, आवाज् पनि सानु ।

अघि बस्ने ननिदाउनु, ज्ञान् चाइँ पर्छ लानु ।।

प्रोफेसर \'जिया चाओइ\', रेल्वेका पुल् बारे ।

उच्चारण् त अस्पष्ट थ्यो, व्योरा प्रष्ट पारे ।।

\'एडल्ट लर्निङ्\' दश् मिनेट्\'नि, एकत्र नहुनि ।

मस्तिष्कैले समाउँदैन, क्यार्नी कान्ले सुनी ।।

छोटा फिलिम् डकुमेन्ट्री, मिल्दा देखाऊ चित्र ।

लेक्चर् मात्रै एकोहोरो, बेठीक् कक्षा भित्र ।।

हुन त सुन् लाउँचन् सबै, हुन्न गन्ध त्यस्मा ।

उखुको त डाँठै मीठो, फल् फल्दैन त्यस्मा ।।

श्रीखण्डको काठ् बसाउँच, फूल फूलेको भए ।

विद्वान् धनी हुन्नन् साथी, त्यस्ता दिन गए ।।

\'सम्थिङ\'लाई \'सम्छिङ्\' अनि, \'विकस्\' \'विकाउज\'लाई ।

\'फ्रान्स\'लाई \'फ्रैच\' भन्ने, बुझ्नु पर्ने मिलाई ।।

\'बिउफिङ् लिउ\'ले टनेल् बारे, व्याख्या चर्चा गरे ।

जल् जमीन्का मुनि रेल् र, मोटर् बाटा छन् रे ।।

धर्तीभित्र रेल्को लिक, लामो ईटालीको ।

मोटर्बाटो जापानको, के छ नेपालीको ??

सिकौं साथी बनाऊँ टनेल्, नेपाल्मा\'नि हाम्ले ।

घुम्तीबाटो सोझो हिन्दा, खुसी होलान् गाम्ले ।।

*जति बलिष्ठ भएपनि, आफ्नो लास् बोक्न सकिन्न ।*

*जति धनी भएपनि, कात्रो उधारो रोक्न सकिन्न ।।*

*जति कार भएपनि, बाथरूम आखिर पैदलै जानु पर्छ ।*

*जति सुन्दर त्वाचा भएपनि, रातीमा देखिन बत्ती बाल्नु पर्छ ।।*

*तीजगीतको लय:*

*\'टिएम्बी\'ले खन्दै जानी, टनेल् राम्रो बनाम्नी ।*

*अरुको काम् हेरी हाम्ले, टाउको कन्याम्नी ।।*

*अब त्यस्तो हैन साथी, कस्सिएर लागम् है ।*

*पुर्‍याम्नुछ रेल् काठ्माण्डु, सबै जागम् है ।।*

*खर्च बढी लाग्ला तर, नपुग्ने त देखिन ।*

*यत्ती ठान्नु मन्मा आ\'को, अरु लेखिन ।।*

*प्रस्तुति जे जस्तो भ्ए\'नि, विषय चाइँ रसिलो ।*

*सेमिनार्को यो टोली चाइँ, बनाऊँ कसिलो ।।*

फोटो खिच्दा जस्ले पनि, मुस्कुराउने गर्छौं ।

सेल्फी उइफी खिची-खिची, मोवाइल् भण्डार भर्छौं ।।

त्यस्तो क्षण सधैं-सधैं, कायम रँ\'ने भए ।

सोचे हुन्थ्यो साथी हाम्रा, दु:खका दिन् गए ।।

\'फिफा\' खेल्को अन्तिम् आज, पैलो-दोस्रो हुने ।

जित्ने टोली खुसी हुने, हार्ने टोली रुने ।।

फ्रान्सको टिम् पैलो भयो, दोस्रो क्रोएसिया ।

बेल्जियम तेस्रो भयो, यै नतिजा दिया ।।६।।***३।३१***

प्रात:कालीन कर्म सकी, ब्रेकफास्ट खाईकन ।

तयार भयौं \'एच्एस्आर\'ट, \'छिङ्दाओ\'मा जान ।।     *⇨ \'एच्एस्आर\' भन्नाले High
Speed Rail*

बेजिङ्लाई बिदा गरी, स्टेशन्मा आई ।

\'फ्रेन्सी\'ले वयान गरिन्, व्यो\'रा हामीलाई ।।

दुर्घटना भा\'को छैन, ठूलो ऐलेसम्म ।

हामी उन्नाईस् भए पनि, डिब्बा सबै टम्म ।।

चुप्चाप् यात्रा शुरु भयो, चाइनिज् एक्जनाले ।

कुरा गर्दा चर्को स्वर्मा, सिङ्नल् दिन थाले ।।

बीच्बाटोको लाइभ् कास्टिङ्, गरिदिएँ मैले ।

प्लाष्टिक टनेल् यति विघ्न, देख्या थि\'न पैले ।।

यथासमयमा इस्टे,-शन्मा पुग्दा खेरी ।

हाम्लाई रिसिभ् गर्न आ\'का, र\'चन् साथी \'बेरी\' ।।

हतार् हुँदा सामान् झार्न, रेल् छुट्ला कि भनी ।

डायरी पो रेल्मा छुट्यो, सिल्ली भँ\'छु म\'नि ।।

मियालाई तु. सम्पर्क, गर्न अनुरोध ।       *⇨ \'तु.\' भन्नाले तुरुन्त *

गरेपछि बिचरीले, गरिन् सोधखोज ।।

बिच्मै डिनर् खाँदै गर्दा, भटिएको कुरा ।

सुनाउँदै सचेत् गरिन्, सतर्क हौं पूरा ।।

डिनर् पछि होटेलमा, चेकिन् गरिकन ।

\'छिङ्दाओ\'मा घुम्न खोज्यो, पुल्कित् हुँदै मन ।।७।।***३।३२***

साउन् एक लुतो फाल्ने, सङ्ग्रतिका दिन ।

ड्युटी पनि कडै भयो, ठीक् स\'म्यमा लिन ।।

पुगिहाल्छिन् \'मिया\' नानी, रिस बढी र\'च ।

ग्रेटवाल् देखि बाउठेकिछन्, कुन्नी के पो भ\'च ??

\'सिआर्आर्सि\' पुग्दाखेरि, \'दावेई\'को टिम्ले ।          *⇨\'सिआर्आर्सि\'
भन्नाले China Rail Rollingstock Company*

स्वागत् गरी तालिम्हल्मा, ब्रिफिङ् गरे तिन्ले ।।

प्रवेशैमा स्वागत् व्यानर्, ठोक्किंदा आँखामा ।

मन् फुरुङ्ग भयो हाम्रो, नेपाली भाखामा ।।

सामूहिक प्रस्तुतीले, रोचकता दियो ।

पैलो साथी नेपालकै, मगर् भाइ झैं थियो ।।

\'इएम्यु\'को डिजाइन् र, प्रोडक्सन् बारेमा
।                        *⇨\'इएम्यु\' भन्नाले Electric Multiple Unti*

दोस्रो व्याख्या मेडमले, चाइनिजै भाषामा ।।

गरेकीले दोभाषेको, जरुरत पर्‍यो ।

तेस्रो सर्ले ठीक्ठीकैको, प्रस्तुति चाईँ गर्‍यो ।।

साथीहेर्लाई विषय\'नि, सान्दर्भिकै हुँदा ।

अन्तर्क्रिया भएका\'थे, केलाई बूँदा-बूँदा ।।

हल्को भित्ता\'नि सुतिको, लाइनिङ गरे झैं ।

ड्रेस्नि एउटै सब्जनाको, पल्टन्मा परे झैं ।।

रेल् बनाउनी कार्खाना\'नि, ब्रिफिङ् गरे हाम्लाई ।

समर्पित् र अनुशासित्, र\'चन् आफ्नु काम्लाई ।।

खानाखाई ओलम्पियाड्, गर्न अवलोकन् ।

सिबिच्तिर गयौं हामी, खुसी भयो मन्झन् ।।

समुद्रितट् अर्को पनि, हेर्‍यौं साथी हाम्ले ।

फर्की रेष्टुरेण्ट्मा गयौं, खाना खानी काम्ले ।।८।।***४।१***

सनातनी ब्रेक्फाष्ट गरी, आठ्तिस्मा रमाना ।

हुँदै यात्राभरि सुन्यौं, \'बेरी\'को बयान ।।

पञ्चतत्व यतातिर, आगो अनि काठ ।

पानी माटो धातुलाई, मान्छौं भन्ने पाठ ।।

पुग्यौं हामी समुद्रको, किनारमा साथी ।

\'बञ्जीजम्प\'को सेटिङ् जस्तै, देखिएथ्यो माथी ।।

जुता चप्पल् फुकालेर, समुद्रमा पसी ।

रमाउँदै फोटा खिच्यौं, तट्को छाल्मा बसी ।।

शम्भुजीको मोवाइल, पानीमा खसेको ।

हात खुट्टा धुन कोही, धाराछेउ बसेको ।।

अझैसम्म सम्झना छ, खाना गाना सुनी ।

खा\'को पुरानो छिङ्दाओ, सहरमा हो नि ।।

फेरि पनि रमाउन, समुद्रकै छाल्मा ।

मोटर्बोट चढ्यौं हामी, आ-आफनै ताल्मा ।।

फर्किंदा म बेरीसँग, रेल्वे स्टेशन ।

डाय्री लिई खान आउँदा, धेर् खुसी \'थ्यो मन ।।

खाना खाई होटेलमा, फिर्ता भई सबै ।

छिङ्दाओ त र\'च साथी, पर्यटन्को हबै ।।

हिजोदेखि \'केट्रिना\'नि, हाम्रो यात्रा माझै ।

हुँदा रमाइलो भा\'को, सम्झना छ ताजै ।।९।।***४।२***

वर्षलाई जनावर्सँ, घण्टा अङ्ग सङ्ग ।

दुई-दुई घण्टे तालिकालाई, नगर्दछन् भङ्ग ।।

पाँच्देखि सात् उठ्ने टाईम्, सात्नौ ब्रेकफाष्ट् खाने ।

पढ्ने बेला नौ-एघार, त्याँ\'सि खान जाने ।।

खानापछि पन्ध्र मिनेट, आँखा झकाउने ।

एक्बजे\'सि फुर्सद् दिई, शरीर् फकाउने ।।

तीन्देखि पाँच् बिहानको, पढाइ \'रिभ्यु\' गर्ने ।

भेला बैठक् पाँच्-सात्बजे, खाँदै गर्नु पर्ने ।।

सात्देखि नौ \'वाकिङ्-टकिङ्\', सैंसाथी र मीत ।

ग्यारसम्म हाँस्ख्याल्ठट्टा, जा\'न्परिवार् सित ।।

त्यसपछि पाँच्बजे\'सँ, सुत्दा रैछन्  यिनी ।

यस्ता रीत्को ट्याम्टेबल, घुम्दो  फिनिनिनि ।।

\'छिङ्दाओ\'को शहरीया, सम्बन्धी योजना ।

सङ्ग्रालय हेरेऊँ ब्यान्, थिएनन् सोचना ।।

टोपोग्राफी नक्सा तल, बाल्कोनी थ्यो माथी ।

ब्रिफिङ् सहित् हेर्न पाइने, कस्तो राम्रो साथी ।।

साना दु:खले बनेको, हैन रै\'च चाइना ।

अहिले हेर्न लेख्या र\'च, पैला आउन पाइन ।।

बहुतले भवन् हुँदा, बाटा चाक्ला मुग्ला ।

मान्छे मात्रै साना बरु, अरु सबै ठूला ।।

जताततै हरियाली, स्वच्छ वातावरण् ।

कैले पुग्छौं होला हामी, विकास्को यो चरण् ।।

साङ्ग्रो जमीन् साङ्ग्रै सोचाइ, सङ्कुचित् भावना ।

\'स्टेट्म्यान्\'लाई बुद्धि फुरोस्, यै शुभकामना ।।

\'थ्री डि फिलिम\' जस्तै हेर्न, वृत्ताकार्मा खडा ।

हरियाली \'छिङ्दाओ\' शहर्, भवन बड़ा-बडा ।।

दोर्‍याएरै हेरौं जस्तो, लोभलाग्दो पारा ।

आफ्ना प्रयास् विकासका, राख्या र\'चन् सारा ।।

खानापछि \'कोस्टल् कल्चर्\', भन्ने म्युजियम्मा ।

आदिदेखिका सब् कुरा, गर्‍या  र\'चन् जम्मा ।।

ढाई घण्टाको टाइम् धेरै, भयो त्यहाँ हाम्लाई ।

चार् बजे नै हिंडाइदिए, डिनर् खाने काम्लाई ।।

खानै आए जस्तो भा\'छ, हाम्रो पनि पारा ।

गँजेटेर भरी हाल्छौं, कप् पिलेट्मा सारा ।।

कैलेकाइँ त भोकै हुने, घैर्य गर्ने साथी ।

घुम्ने शिशामा सबै चीज्, ल्याउँते टेबुल् माथी ।।

सिन्काले भात् खाने चाइनिज्, र\'चन् साना तब ।

हाम्लाई भने चाख्नै पर्ने, ल्याएका चीज् सब ।।

ज्ञान पनि आर्जेकै छौं, चाइनिज् खाना खाइ्यो ।

हाम्रो पनि विकास् गर्न, चीन्को सह्योग् चाइ्यो ।।१०।।***४।३***

अन्तिम दिन \'छिङ्दाओ\'को, कस्कास् पारी झोला ।

लञ्चको सट्टा ढीलो ब्रेक्फास्ट्, खाए ठीकै होला ।।

भन्ने सोची साढेआठ्मा, किचनमा झर्दा ।

अजिङ्गर् झैं नेपाली पेट्, हुने खाँचो पर्दा ।।

गाइडलाई\'नि हाम्लाई् छिटै, धपाउ्न परेझैं ।

एक्चालीस्को फ्लाइट् पनि, बाह्रमा सरेझैं ।।

दश्बीसैमा एर्पोट्तिर, हिंड्यौं बिदा साथ ।

\'बेरी\'लाई \'चेकिन्\' पछि, \'सियाउ्ली\' बाहिरैबाट  ।।

समष्टीमा \'छिन्दाओ\'को, यात्रा रोचक् भयो ।

सिकेको सीप् लागू गर्ने, धोका बाँकी रह्यो ।।

दृढ अठोट् मन् दिमाग्मा, टिम्मा कास. गर ।            *⇨ \'कास.\' भन्नाले
कार्यसम्पादन*

हाम्लाई् पनि प्रकृतिले, ठगेको काँ छ र ?!

विमानघाट्मा दुईटा कुरा, \'नोटिस्\' भए नयाँ ।

\'ह्याण्डट्रली\'मा \'डिस्प्ले बोर्ड\' र, \'फुट्ड्र्यार्\'नि पायाँ ।।

अन्त पनि होला यस्तो, नौलो भयो मलाई् ।

यात्रुमैत्री \'क्रिएसन्\'ले, हुन्छ सब्को भलाई् ।।

गुजुमुज्ज वस्तीहरु, बाँकी खेतिपाती ।

बीच्बीच\'ट नहर् गा\'छन्, हेर्दै लाउनी जाति ।।

स-साना छन् थुम्काथुम्की, हरियाली जङ्गल ।

जहाज्बाट हेर्दा तल, मनोहर मङ्गल ।।

एयर्पोर्टकै नजिकमा, खाने चाँजोपाँजो ।

मिलाएछन् \'माइकेल\'ले, व्यहोरा हो साँचो ।।

खाईवरि \'भियाना\' हो,-टेल्मा आई चेकिन् ।

\'वाहान\'को यात्रा शुरू, भयो आज देखिन् ।।

विकासलाई सम्थरता, आवश्यक देखियो ।

नेतृत्व\'नि भिजनरी, हुनु झन् वेशी हो ।।

भन्ने लाग्यो चीन्को यात्रा, गरे\'सि साथी हो ।

राष्ट्रप्रेम उच्चस्थान्मा, जन्ता झन् माथि हो ।।११।।***४।४***

चार् तलाको स्वीचै छैन, ब्यानी नास्ता खान ।

अल्मलियौं धेरै साथी, त्यो तलामा जान ।।

हतार् गरी खाइवरि, रेसिप्सन्मा आउँदा ।

नमज्जा भो जाम्मा फँस्या, बस्को खबर् पाउँदा ।।

साढे आठ्मा यात्रारम्भ, आठ् बजे भने\'नि ।

शायद् झुक्किरन्छिन् \'मैया\', एकेक्लाई गने\'नि ।।

गगन्चुम्वी अग्ला भवन्, प्राय: शहर् भरी ।

कैले क्यारी ब\'नाहोलान्, एक्नास्का यसरी ।।

हरियाली उस्तै राम्रो, रुखलाई् बैशाखी ।

जोड्दिएकै देखिन्छ लौ, केइ् बाँकी नराखी ।।

माटो पनि मलिलो हो, जाँगर् झन् तगडा ।

\'सिस्टम\' मान्दा र\'चन् यिन्ले, साना ठूला बडा ।।

यस्तै गर्न सके हाम्ले, पनि देश्को विकास ।

भएदेखि गरिबीले, पाउँतो बल्ल निकास ।।

एकैरात्मा हैन भन्चन्, \'रोम्\' पनि बनेको ।

तर हाम्राँ धेरै भए, \'विकास्\' दिन् गनेको ।।

यस्तै तर्क गर्दा गर्दै, \'दुवान\'मा पुग्यौं ।

केही क्षण् चर्चा भित्र भए, बाहिर्फेर घुम्यौं ।।

उच्च गतिका रेल्बारे, र\'च तालीम् दिने ।

उभिंदा\'नि निद्रा लाग्यो, सरै गर्मी हुने  ।।

\'मोवाइल् एडिक्शन्\' भा\'झैं, साथी सँगी पनि ।

धेर् टेक्निकल् चर्चा हुने, झकाइ् हाल्ने म\'नि ।।

खानापछि एक् \'न्याप\' लिने, पन्ध्रै मिनेटको ।

भन्थे कुन्नी दुई् हफ्तामै, बानी जस्तो भ\'को ।।

खर्र ईङ्लिस् आउँदो रैन्च, बोल्ने रोकी-रोकी ।

झुप्प-झुप्प निद्रा ला\'को, त्यै भएर हो कि ??

जे भए\'नि प्रविधिको, विकास् यिन्ले अति ।

गर्‍या  र\'चन् ऐलेसम्म, अझै बढोस् गति ।।

तालीमेलाई् प्रष्ट पार्न, सैद्धान्तिक् ज्ञानलाई् ।

कक्षाभित्रै मिलाएका, औजार्मा शाँधलाई् ।।

साँच्चैं ड्राइ्भिङ् गरेझैं भो, हाई स्पीड्को रेल ।

हिउँ वर्षा\'नि गराइ्दिए, दिमागको खेल ।।

खाना पनि मीठै थियो, नेपाली स्वादको ।

रुख्लाई् स्लाइ्न् चढा\'काछन्, मनै चकित भो !!

सोझो पार्न टेको लगाई्, साना बिरुवालाई् ।

के के गर्‍या हुन् यिनीले, आश्चर्यै भो मलाई ।।१२।।***४।५***

नौबजेको समयमा, यात्रा शुरु भयो ।

\'वाहान\'मा बिताउने, अब तीन् दिन रह्यो ।।

सैंसाथीलाई् ब्यानैदेखि, फुर्‍यो अन्ताक्षरी ।

नेपाल्लाई\'नि विकासले, मुई् ख्वाऊँ कसोगरी ??

पहिले हामी पर्यटक, \'एलोक्रेन \' टावर् ।

बनाएर देखा\'रचन्, सिमेन्टीको पावर् ।।

पैला काठैकाठ्ले र\'च, आगलागी पछि ।

सिमेन्टीले मात्रै बन्या, भवन् नै छ साक्षी ।।

बाहिर हेर्दा पाँच तला, नौतला थे भित्र ।

माथि पुग्दा रमणीय, खिच्यौं तस्वीर् चित्र ।।

गर्मी अति सारै थियो, पसिनाको खोला ।

खुदो पानी पाइ्यो साथी, खोज्दा कोकाकोला ।।

खानापछि \'डाइ्नेस्टी\'का, विविध् सन्दर्भका ।

सङ्ग्रहको अवलोकन्,  गर्दै थकित् भ\'का ।।

खरिदको रहर् पोख्दा, मल्मा लैयो हाम्लाई् ।

मङ्गो र\'च किन्कान् थोरै, फच्चे खाने काम्लाई ।।

गरेर होटेल्मा फर्क्यौं, परी लखतरान् ।

ज्यान् जोगाउ्न परे जस्तै, गरियो\'नि आराम् ।।

सेमीनार्मा आएपनि, पर्यटक् झैं काज ।

म्यूजियम् र टावर् हेरी, दिन् बिताइ्यो आज ।।१३।।***४।६***

चाइ्ना रेल्वे सियुयान, सर्वे र डिजाइन् ।

ग्रुप्को अफिस् गयौं आज, \'मीयाँ\'ले मिलाइन् ।।

पूर्व-पस्सिम् रेल्मार्गको, डिजाइन् गरेका ।

साथीको प्रस्तुती सुनी, सब् दङ्ग परेका ।।

सुसज्जित सभाकक्ष, व्यवस्थित् प्रस्तुती ।

हेर्दा लाग्यो नेपालीको, रहिन्च कि हुती ।।

कार्यक्रम सकाएर, खानादि त्यैं भित्र ।

खायौं मीठा भोजन् थिए, साथ्मा चाइ्निज् मित्र ।।

धर्तीमुनि बाटो खन्नी, \'टिबि\' मेसिनको ।               *⇨ \'टिबि\'
भन्नाले Tunnel Boring*

हेरेऊँ चर्तिकला ह्वाङ्सी, रिभर्मुनि भ\'को ।।

वृत्ताकारमा तल रेल, माथि गाडी तीन्टा ।

छेउछाउमा मर्मत् सम्भार्, छैन केइ्को चिन्ता ।।

समयमा काम् हुन्न कि, पीर मान्दा र\'चन् ।

सिद्धान्तमा यिनीभन्दा, हामी बढी र\'चम् ।।

मेशिन् अघि पुगेपछि, आपसैमा \'ब्रिफिङ्\'।

हुन थाल्यो अनावश्यक्, चाइनिज्को टिचिङ् ।।

त्यस्दिन\'नि हामी पुन:, किन्मेल् गर्न गयौं ।

थकाइ् पनि लाग्यो थोरै, किन्कान् गर्दा भयौं ।।

गर्मी कम्होस् भनी पानी, वाष्प पाइपमा ।

छरेको मन् पर्‍यो साथी, यस्तो टाइपमा ।।

होटेलमा फिर्ता भयौं, डिनर् त्यस दिन्का ।

त्यहीं र\'चन् खाने औजार्, चीन्मा चम्चा सिन्का ।।

घाम छँदै छवैबजे, बेलुकाको खाना ।

खाने चलन् राम्रो लाग्यो, जुटाई् तानाबाना  ।।१४।।***४।७***

सदा जस्तै ब्रेक्फाष्ट खाई, \'लिड डू\' वाहानको ।

भन्ने कम्पनीमा गयौं, मिजरिङ् हार्डवर्किङ्को ।।

कन्ट्रोल टेक्नोलोजी यस्को, खाटी र\'च अर्थ ।

रेल्का बारे सबै कुरा, बुझी मात्र फर्क ।।

टेबुलमा केरा अङ्गुर्, बयर फल्फूल ।

राखेका\'थे सबै चिज, हाम्रा भन्दा ठूला ।।

बीच्बीचमा डकुमेन्ट्री, देखाउँदै फिलिम् ।

प्रस्तोताको भनाइले, विचार् बन्यो सिलिम् ।।

लिक् बिच्छ्याउन, मर्मत् गर्न, सिल्पर् बदल्नलाई ।

वर्तमान्लाई हेर्दा खेरि, गाह्रो हो कि हाम्लाई ।।

प्रस्तुतीका सबै कुरा, कपी गरिकन ।

पेन्ड्राइभ्मा दिएकाछन्, हेरी पढी भन ।।

लञ्चपछि महलमा, गर्न किनमेल ।

नियालेर हिन्यौं साथी, कता ला\'छ सेल ।।

थोरै सामान् किनिवरि, होटेलमा फर्की ।

डिनर् खाई आराम् गर्‍यौं, कोठातिर सर्की ।।१५।।***४।८***

कमल्को फूल् प्रख्यात् भ\'को, \'ईस्टलेक\' हेर्न ।

लाग्यौं टेम्पो चढ्यौं हामी, हिड्ने ढाँचा फेर्न ।।

घुमिफिरी साविक कै, ठाम्मा लञ्च खाई ।

\'वहान\'को विकास् रेखा, गयौं हेर्न लाई ।।

\'छिङ्दाओ\' झैं \'वहान्\'मा\'नि, सङ्ग्रालय बनाई ।

आफ्ना काम पारदर्शी, गर्‍या सबैलाई ।।

हेर्दा पनि मन् लोभ्याउ्ने, वास्तविक चित्र ।

हाम्रोमा\'नि बन्नुपर्ने, लाग्यो मन भित्र ।।

अवलोकन् गरेपछि, होटेलमा फिर्ता ।

भई झोला मिलाएर, उई्  खानको सुर्ता ।।

पुरा गरी खाना खाई, टहल्नलाई् तल ।

गयौं तर गर्मी अति, पसिना खलल ।।

विकास् राम्रो भ\'को र\'च, छिमेकी चीनको ।

भोलि यात्रा \'सङ्घाई\'को, सकी \'वाहान\'को ।।

अवलोकन् गर्ने मौका, सदुपयोग् गरी ।

सह्भागीले लागू गरौं, तन्मन् लागी परी ।।१६।।***४।९***

बिहानको नास्ता गरी, विमानस्थल हिन्दा ।

कोठामा छुटेछ छाता, मोवाइल्को चिन्ता ।।

पोखेपछि कोअर्डिनेटर्, \'मीया\' साथ लागिन् ।

\'रेसिप्सन\'मा कोठा खोल्ने, साँचोकार्ड मागिन् ।।

छाता लिई वस्मा आउ्ँदा, सबै साथीभाइ ।

छाता छुट्या सम्झाउने, सोच्या र\'चन् मलाई ।।

जेहोस् एयरपोर्ट् पुग्यौं हामी, यथासमयमा ।

तर विविध् कारणले, ढिलाइ् विमानमा ।।

\'रिसिभ्\' गरिन् \'जुलाइ\'ले, विमान्घाट्मै गई ।

\'होम्ईन्प्लस\' चेकिन् गरी, सबै फ्रेश भई ।।

\'डिनर्\' खायौं झण्डै-झण्डै, स्वाद नेपाली झैं।

चीन्को यात्रा संघाई् अन्तिम्, हाम्रो यस्पाली चाइ्ँ ।।१७।।***४।१०***

प्रभात्कालीन् नास्ता पनि, हाम्रै स्वाद्मा लियौं ।

नौबजेको सुसाइत्मा, कार्यक्रम्मा हिन्यौं  ।।

यहाँ पनि अन्त जस्तै, चाक्ला मुग्ला बाटा ।

प्राण्वायुको स्रोत्को जतन्, हामी पक्का लाटा ।।

अमीर्देखि फकिर्सम्म, समान् अक्सिजन ।

दि\'रहेछ प्रकृतिले, बुझ्नै सकिएन ।।

यिन्को तुलनामा हाम्रो, राजधानी शहर् ।

मरुभूमि तुल्य र\'च, खै के गर्नु रहर् ??

यस्तो सोचाइ् हीन्भाव हो, \'पोज्टिभ्\' भै सोचम् ।

\'ग्रिनरी\'को उपयुक्त, विकल्पलाई् रोजम् ।।

नभएर सुखै छैन, भूमि हाम्रो मा\'नि ।

स्वस्थ जीवन्को आधार, स्वच्छ हावापानी ।।

नौ-चारमा बन्न शुरु, नौ-नौमा चाइ्ँ पुरा ।        *⇨\'नौ-चार\' भन्नाले १९९४ र
\'नौ-नौ\' भन्नाले १९९९*

सात्सँ अग्लो धर्तीभरि, यस्तो रै\'च कुरा ।।             *⇨\'सात्\' भन्नाले २००७*

नौ मीप्रसे. गतिको लिफ़्ट, अठासी औं तला ।           *⇨\'मीप्रसे\' भन्नाले मीटर
प्रति सेकेण्ड*

\'जीन्माओ\' टावर्मा चढ्यौं, अद्भूतै हो कला ।।

साम्ने अघि \'साङ्हाई\' टावर्, छबत्तिस् मीटर्को ।

दोस्रो अग्लो संसारैको, पैलो रै\'च अर्को  ।।

दुवईको \'ब्रुज् खालीफा\', आठ् अट्ठाइस् मीटर्को ।

हाल्सम्मको सबसे अग्लो, छैन कुनै अर्को ।।

त्यहाँबाट \'ह्वाङ्फू\' रिभर्, किनारमा गयौं ।

चल्यो फोटो सेसन् हाम्रो, सबै नायक् भयौं ।।

ठूला रुख्का फेद्मा साना, बिरुवा र फुल्का ।

कटिङ् गरी चरिच्याट्ट, सिर्जनाका भूल्का ।।

हेर्दै अघि बढ्यौ सबै, रेस्टुँरामा खान ।

\'अर्वन् प्लानिंग् म्यूजियम\' तयार भयौं जान ।।

जतापनि जेब्रा क्रसिङ्, ट्राफिक् बत्तीहर्को ।

सुव्यवस्था मिलाएर, व्यवस्थित भ\'को ।।

एउटा स्टेशन्मा जम्मा, तीन् मिनेट रोक्नी ।

जम्मा हुँदा गुडिहाल्यो, वस हाम्लाई बोक्नी ।।

अलि पर रोक्न मिल्नी, ठाउँमा हिंडी गयौं ।

सात जना चढ्न बाँकी, छुट्दा चकित् भयौं ।।

ठीकै समयमा पुग्यौं, \'म्यूजियम्\'मा हामी ।

भा\'को विकास् देखाउन, चाइनिज् लाग्यो दामी ।।

\'छिङ्दाओ\' र \'वाहान्\' जस्तै, \'साङ्हाई\'मा पनि ।

उस्तै-उस्तै सजिसजाउ्, र\'चन् यहाँ पनि ।।

\'लङ्याङ् रोड\' इस्टेशन्मा, त्यसपछि गयौं ।

\'म्याग्लेभ्\' रेल चुम्वकीय, चढ्दा चकित् भयौं ।।

धर्तीलाई नछोइकन, चुम्बक्को आधार्मा ।

सबैभन्दा तेज् गतिमा, गुड्दो र\'च सार्मा ।।१८।।***४।११***

साङ्घाईको आर्ट ग्यालरी हेर्न \'बिएफ्\'पछि ।          *⇨ \'बिएफ\'
भन्नाले Breakfast*

\'जुलाइ\'का साथ लाग्यौं, छाता झोला कसी ।।

गर्मी धेरै भएकाले, लाइन् बस्ने ठाउँमा ।

ठूला छाता ठड्याएका, दर्शकको नाउँमा ।।

जिन्दगीमा सबैभन्दा, लामो बिजुलीको ।

भर्‍याङ् चढें त्यसदिन्मा, त्यै भवन्मा मिलो ।।

पाँच तले भवनमा, ललित्कला सजाई ।

राख्दिएको व्यहोरा त्यो, चित्त बुझ्यो मलाई ।।

आज्जसोकै रेस्टुरेण्ट्मा, दिवा खाना खाई ।

\'सिपिसी\'को पैलो बैठक्, बस्या ठाम्मा जाई ।।             *⇨ \'सिपिसी\'
भन्नाले Communist Party of China * 

हेर्न पाउँदा मख्ख पर्दै, प्राय: साथी भाइ ।

फोटा खिची थन्क्याउँदै\'थौं, सबै व्यो\'रालाई ।।

हार्वोर साईट् खाना खाई, रिभर् क्रुज् चढ्न ।

लाइन् लागी तयार भयौं, यो पर्यटन् पढ्न ।।

दिउँसोका ती अग्ला भवन्, झिलिमिली राती ।

अन्तै जस्तो भा\'थ्यो मलाई, तिम्लाई के भो साथी ??

एकघण्टाको एक्सय बिस्, भारा एक्जनाको ।

बाइर छको त्याँतीस्पर्नी, बियर् र\'च मँ\'को ।।

हाम्रो मा\'नि पोखराको, लेक्साईड तिर ।

पानी फो\'रा, यस्तै बोटिङ्, गर्न मिल्छ हेर ।।

यस्तै सोच्दै रमाउँदै, फर्क्यौं होटलमा ।

हर् पक्षको चीन्मा विकास्, र\'छ टोटलमा ।।

अन्त शुरु भा\'को सीप, भित्र्याएर देश्मा ।

आफ्नो कला मिसाएर, फस्ट भा\'र\'चन् रेश्मा ।।१९।।***४।१२***

भोलि नेपाल् फर्कने हो, आज अन्तिम चाइ्ना ।

हेर्न देख्न घुम्न किन्न, नभनौं  भो पाइन ।।

गाइड्साथ आज हामी,  गयौं \'डिज्ने टाउन्\' ।

फरासिली गाइड् परिन्, \'यो यो\' र\'च नाउँ ।।

हरियाली छहारी औ, जलवाष्प गेट्मा ।

बाईर गर्मी भित्र महल्, म\'ङ्गा र\'चन् रेट्मा ।।

तोकेभन्दा चाँडै हामी, फर्किन होटेल्मा ।

चाह्यौं खाना खायौं गयौं, किन्मेल् गर्न सेल्मा ।।

खरिद्को काम् नसकिंदै, गाइड् झर्किएर ।

हतारमा रिफ्रेस् भयौं, होटेल् फर्किएर ।।

समापन्को कार्यक्रम्मा, सहभागी भयौं ।

प्रमाणपत्रे शोभन्पछि, त्यहीं खाना खायौं ।।

फर्किएर छुट्पुट् कतै, भा\'को किन्मेल् गरी ।

चित्त बुझ्यो यस्तै विकास्, होला चिनै भरी ।।

सोच्दै सबै होटेल् आई, झोला सुट्केश् मिलाई ।

तीनहफ्ते भ्रमण् सकी, गर्‍यौं चिन्लाई बाइ-बाई ।।२०।।***४।१३***

सनातनी ब्यानी खाना, खाई चेकाउ्ट गरी ।

गाईड्साथ्मा सहभागी, विमानस्थल झरी ।।

दुईजना विज्नेस् कक्ष, इकोनोमी अरू ।

नङ्पालिस साथ्मा ल्याउ्न, दिएनन्\'नि बरु ।।

टुर् गाइड् र मियाँ अनि, साथी थिइन् अर्की ।

फोटो खिच्यौं वाई-वाई गर्दै, हेर्थे फर्की-फर्की ।।

\'नेरु\' दिएँ तिन्लाई् मैले , सम्झना होस् भनी ।          *⇨ \'नेरु\' भन्नाले नेपाली
रुपैयाँ*

पैलो जिम्मा भ\'र हो कि, व्यो\'रा खरो त नि।।

चाइ्निज साथी बिदा गरी, पस्यौं भित्र फेर ।

दीपकसर्को बिमार् भने, साथै र\'च हेर ।।

छाती दुख्यो भन्दै साथी, वरिपरि कालै ।

देखें भन्दै आत्तिनु\'भो, अनुहार् पँहेलै ।।

पानी ख्वाई सुत्न भन्यौं, धन्न केहीक्षण् पछि ।

सञ्चो भयो खुसी लाग्यो, बात्चित् गरेउ्ँ बसी ।।

बार तीस्कै समयमा, विमान गुड्न थाल्यो ।

\'सीफुड्\' खाएँ मैले आज, त्यसैले ज्यान् पाल्यो ।।

तल दृष्य थुम्का-थुम्की, हरियाली बन ।

के-के गर्न सकिएला ? लौ साथी हो भन ।।

जेभए\'नि प्रतिवेदन्, गर्नै पर्ला पेश ।

दिन्दिन् छल्फल् भ\'को भए, हुन्थ्यो पक्कै बेश ।।

\'गोञ्जाओ\'मा ल्याण्ड गरे\'सि, ट्रान्जिट् तिन्घण्टाको ।

\'म्याजिक् कार्ड\'नि शेयर् गरें, आफूसँग भा\'को ।।

यो कविता सुनाउने काम्, गरिएन पैले ।

घर्को चिन्ता साथिहेर्लाई, फूर्सद् भ\'न ऐले ।।

सवा पाँच नेपाली ट्याम्, हुँदा विमान् भित्र ।

तिन हफ्ते चिन्को यात्रा, कल्पिंदै सचित्र ।।

\'नेप्र\'का दुई \'सई\' साहेव्, साथ्मा साकाहारी ।        *⇨ \'नेप्र\' भन्नाले नेपाल
प्रहरी र \'सई\' भन्नाले सब ईन्स्पेक्टर*

स्वदेश् फिर्ता मन्मा बोकी, सुज्ञानको भारी ।।

रहर् \'भ्ये\'नि न्यून भत्ता, उपहार्का कुरा ।

मिठाईं चक्लेट् हालेको त, मासु र\'च पुरा ।।

मन्को रहर् कुण्ठिन गो, आफ्नै मनभित्र ।

उचाई-निचाई खस्या भए, बिर्सिए है मित्र ।।२१।।***४।१४***

दीपकसर भन्नुहुन्छ - 

*चीन कहाँ पुगिसक्यो, हामी आफ्नै धुन्मा । *

*नौजवान्ले यसो गर्छन्, गन्ध हुन्न सुन्मा ।। *

***\...सके सपारौं, नसके नबिगारौं\...***

... Better City, Better Life ...

... Keep Improving ...
