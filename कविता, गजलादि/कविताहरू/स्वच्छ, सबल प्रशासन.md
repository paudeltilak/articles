**स्वच्छ, सबल \... प्रशासन**

उपेक्षित जनजाति, महिला दलित कन,

मूल्प्रवाहमा मिसाउनलाई, सहज बाटो खन ।

पर्घेल्याईंको कहीं कतै, नहोस् गन-गन,

तव् मुलुक्मा हुन्छ समा,-वेशी प्रशासन ।।

अन्यायलाई तर्साउन, कानूनको घन,

चोर्थाप्लोमा हानौं कडा, न्यायिक बचन ।

गर्नैपर्छ ठम्मा ल्याउन, जो-जो बद्माश् छन,

मुलुकमा तव हुन्छ, सबल प्रशासन ।।

सेवक् ठानी मन्मा राखी, नागरिक जन,

अग्रपङ्क्ति गरीब र, निमुखालाई झन ।

प्रक्रियालाई कानूनले, कसी टन-टन,

न्याय दिन सके हुन्छ, स्वच्छ प्रशासन ।।

भ्रष्टान्यायी कुमनलाई, भाँची ठन-ठन,

हृष्टपुष्ट स्वच्छ सबल्, सदाचारी तन ।

बस्न सके सर्वो,-च्चमा सामाजिक धन,

भ्रष्टहीन बन्ला मुलुक्, स्वच्छ प्रशासन ।।

सिर्जनशील, गुणवान, जिम्मेवारी पन,

योग्यताको कसी लाउँदा, नगरी रन्फन ।

अनुभवी धैर्यताको, घना भए बन,

योग्य सेवक् हुन्छ अनि, सुदृढ प्रशासन ।।

मालिक् हैन जनताको, सच्चा सेवक् भन,

चङ्गा जस्तै हुनेछ है, निस्कलङ्कित् मन ।

उच्नीच्भाव विलाइ् जावोस्, काम् सु-सञ्चालन,

हुनसक्ला सहभागिता,-मूलक् प्रशासन ।

यस्तै भाव पूरा गर्न, प्रसुआ^\*^ गठन,

सच्चाभावले भएन कि, सुझाव पठन ।

बुझ् पचाए पाप लाग्ला, पारदर्शी बन,

बनाऊँ स्वच्छ, सबल् समा,-वेशी प्रशासन ।।

के काम् भयो, कसरी भो, सरोकारी जन,

नागरिक बडापत्र, अड्डा-अड्डा छन ।

शासु^\*\*^ हुँदा ढुक्क भए, नतुल्बुलाइ मन,

स्वच्छ हुन्छ प्रशासक, सबल प्रशासन ।।

*^\*^ प्रशासन सुधार आयोग ^\*\*^ शान्ति सुरक्षा*

२०७९/५/१५, बुधबार

**कीर्तिपुर-२, अमृतनगर, काठ्माडौं ।**
