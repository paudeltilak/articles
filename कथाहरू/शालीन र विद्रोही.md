शालीन र विद्रोही

जसरी पनि दोषारोपण गरिरहने श्रीमान् ले बिहेको लगत्तै प्रात:कालीन नास्ता तयार पार्ने
क्रममा २ अण्डा, १ कप दूध, २ वटा रोटी, मौसमी फलफूल हुनुपर्ने श्रीमान् को रहर पूरा
गर्न नवविवाहिताले रहरानुसारकै परिकार तयार पारिन्, आण्डाको हकमा शरीर मोटो
भएकाका लागि उसिने कै राम्रो हुने ठानी दुवै उसिनिदिइन् । तर श्रीमान् ले \'अमलेट
खानुपर्ने उसिनीछौ\' भनेर द्वोष दिएपछि भोलिपल्ट अमलेट बनाएर टक्र्याइन् । तर श्रीमान्
ले \'हत्तेरीका आज फेरि उसिनेको खानुपर्ने, तिमीले अमलेट बनापढौ भनी स्वोषै दिएपछि अर्को
दिन एउटाको अमलेट र अर्को उसिनेर टक्र्याइछन् रपनि फेरि श्रीमान् ले \' तिमी त खत्तमै
रहिछौ, उसिन्नु पर्ने अण्डाको अमलेट बनाइछौ अनि अमलेट बनाउनुपर्ने अण्डालाई उसिनिछौ\'
भनेर द्वोष थोपरेथे रे !

यो व्यहोरा अचेल शआलीनलाई लागू भैरहेकोछ । शिक्षण सेवावधि समेत गणना गर्दा चार
दशकसम्म उ परिवारसँग रहन पाएन । पितृ दायित्त्व निर्वाह गर्ने क्रममा विद्रोहीलाई
बच्चाबच्ची सहित पिताको सेवामा रहन लगायो । भ्राता/भगिनी दायित्त्वलाई शिरोधार्य
गरी भाइबैनीको अभिभावक बन्न लगायो । स्वभावैले नामका अनुकूलको व्यवहारले न पिताले
सन्तुष्टि जनाउनु भयो न भाइ बहिनीले सम्मान प्रकट गर्न सके, उल्टो शालीन घर आउँदा
भाउजूका विद्रोही क्रियाकलापमा अनुचितका प्रलाप लगाएर सुनाउन थाले भने बुवाले पनि
ठाडो र विद्रोही स्वभावले केटाकेटीहरू पनि उसकै सिको गर्दा तिम्रो सामाजिक मर्यादामै
आँच आउने हो कि? भन्ने शङ्काले उछार दिँदैन\' भन्न थाल्नु भयो ।

मानिसलाई आफ्नो वशमा ल्याउन साम, दाम, दण्ड, भेद जस्ता औजारको उपयोग जरूरी हुन्छन्
भन्ने विद्वत् भनाइलाई शालीन पनि मनन गर्‍यो । स्वभावत: बिहेको लगानगाँठो पर्दा उ
शिक्षक थियो भने विद्रोही दश क्षामा पढ्दै थिइन् । यो मानेमा भेदको नीति पनि लागू
गर्‍यो । लोग्ने-स्वास्नी भएपछि स्पष्टत: समान हैसियत हुने नै हुँदा साम नीति पनि लागू भयो
भने उल्लिखित परिवेशले उसलाई दण्ड नीति पनि अवलम्बन गर्न प्रेरित गर्दा विद्रोही माथि
जाइलागेर बहिनी र भाउजूहरूका काखमा पश्चातापले रोयो पनि । रपनि उसलाई \'दाम
नीति\' लागू गर्न सके विद्रोहीको भावना परिवर्तन होला कि ठान्दै थियो -- वर्तमानमा
त्यो पनि आफ्नो औकात अनुरूप लागू गर्‍यो ।

उही गुणरत्नमालामा मूर्खको औषधिका बारेमा --

आगाको जल घामको, छहारी औ; छाता लुगा शीतको ।

तीखो अङ्कुस हात्तिको र लहुरो, भैँसी गधा गोरुको ।।

गर्मीको जलवायु मन्त्र विषको, बत्ती अँधियारको ।

सब्को औषधि दैवले रचिदियो, बिर्से छ कि मूर्खको ।।

भने झैँ विद्रोहीको भावले उसलाई पनि मूर्खकै दायरामा समेट्न पुग्यो ।

हुनपनि अजिले ठूला छोराछोरीको बिहे भैसकेकोछ, आवश्यकता जनाउँदा दाम पैसाको सहयोग पनि
गर्दछन् । छोराछोरीले/शालीनले शालीन हिसाबबाटै भएपनि काठमाडौँमा घर बनाएको छ ।दुई
तलामा भाडामा बस्नेहरूबाट पनि बहाल प्राप्त हुन्छ, शालीनको निवृत्तीभरण पनि जोड्दा
महिना चलाएर पनि केही बचत हुन्छ । शालीनलाई कतिपय स्थानीय निकायहरूले
परशिक्षण,सहजीकरणका लागि बेला मौका डाकिरहन्छन् र त्यसबाट पनि थोर बहुत पेसाको
जुगाड भैरहेकैछ । घरमा रहँदा बस्ता साँझ बिहानको भान्साको काममा पनि सहयोग गर्ने गर्दछ
-- शालीन !

बिहान बिउँझने बित्तिकै \'शरीरमा प्राणवायु भरेर तनक्क तन्काई हात रगडेर तातो भएपछि
आँखा सेकेर \'कराग्रे बसते लक्ष्मी \...\' भन्दै आँखा खोली \'लौ सकुशल बिउँझाइदिनु भएकोमा
हार्दिक आभार व्यक्त गर्दै आजको दिन हजुरलाई समर्पण गरी कसैसँग नराम्रो बोल्न नपरोस्,
नराम्रो भन्नु नपरोस्, नराम्रो गर्नु नपरोस्, नराम्रो सुन्न नपरोस्; त्यसका लागि सम्पूर्ण
अङ्गप्रत्याङ्गलाई प्रेरित गरिदिन हुन र अनवरत आशिष प्रदान गरिदिनु हुन म हजुरको पाउमा
सभक्ति बन्दना गर्दछु, नमन गर्दछु, प्रार्थना गर्दछु, अभिभादन गर्दछु\' भन्दै वायाँ नाकको
प्वालबाट श्वासप्रश्वास शुरु भएपछि उठेर वायाँ खुट्टाले धर्ती टेक्दै \'लौ प्रभु ! म हजुरको
काखमा आएँ, मार्ने/पाल्ने हजुरकै जिम्मा \...\' भनेर उठी \'मेडिटेशन\' धुन बजाउँदै फ्रिजका
तरकारी, सलाद, फलफूल लगायतका सामान निकालेर नुनपानीमा भिजाउने, सूचिनीची गर्ने,
उषापान गर्ने, पञ्चस्नान गर्ने, संक्षिप्त योग गर्ने र तरकारी, सलाद बनाउने, दाल-भात
बसाल्ने जस्ता कार्यसम्पादन गर्दा कम्तीमा ८-९ बजेसम्म नजाती नबोलौँ, नगरौँ, शान्त रहौँ
भन्दछ । तर, भगवान् का भाँडा सफा गरी पूजा गरी टोपलेर भान्सामा पसी यति धेरै ग्याँस
किन बालेको ? यति धेरै सलाद किन काटेको जस्ता अनावश्यक प्रतिक्रियाबाट निहुँ खोजी
शान्तिसँग तरकारी काटिरहेको शालीनको दिलदिमागलाई धक्का पुग्ने गरी नमीठो अतीतका
तीता व्याङ्गवाणहरूले कमलो हृदयलाई छिया-छिया पारी उठेर हिँडौँ बनाउँछे -- विद्रोही !
