**नर्कवास**

दिन झरिलो थियो । पानी बिदासिए पनि अझै बादल फाटेको थिएन । आमा, पल्तिर आमा र
मुन्तिर आमाहरू यस्सो घाले घुम्टो उघारेको बेलामा हाम्रै आँगनमा जम्मा हुनुभयो । उमेरले
पल्तिर आमा, मुन्तिर आमा अनि हाम्री आमा क्रमश: कम उमेरभित्र पर्नुहुन्छ । स्वास्थ्यको
हिसाबले हाम्री आमा, पल्तिर आमा पछि मुन्तिर आमा ठीक देखिनु हुन्छ । बोलीचालीमा फुपै,
मुन्तिरआँ भनेपनि नाताले हाम्री आमा, पल्तिर आमा र मुन्तिर आमा वरिष्ठबाट कनिष्ठ
पर्नुहुन्छ ।

मलाई मुन्तिर आमालाई काठमाडौँ बस्ने सानिमासँग सचित्र कुराकानी गराइदिन मन लाग्यो ।
डाटा लिएर दिदी-बैनीबीच मलाकुसारी गराएँ । प्रसङ्गमा आफूको बिमारी कमै भएको दर्शाउँदै
हुनुहुन्थ्यो एकापसमा ! सायद समवयी/बालसखाबीचको \"आराम-बिमार\"का कुराकानीले
नि:सन्देह \"फ्ल्यासब्याक\" बालापनको स्मरणले शरीरमा पुनर्ताजगी गर्दो होला !

पल्तिर आमाले नयाँ चप्पल लगाएकोमा आँखा परेपछि मुन्तिर आमाले \"चप्पल नयाँ किनियो कि के
हो ? पैलाका कता गए र !\" भनी सोधनी गर्नुभयो । \"त्यहीं छन् ती पनि ! चिप्लिएर हो
कि अस्ति लोटेर निधारमा चोट लागो, हिजो असतालमा जँचाम्दा प्रेसर बढो अरे ! आज साना
नातिले एक पोको जीवनजल पानी उमालेर सेला\'सि बना\'र दिएतो के रे ! के भ\'को हो
कुन्नी ? बुढेस लागो के अब देखिनस् !\" पल्तिर आमाले उदासीनता प्रकट गर्नुभयो ।
\"जीवनजल त मैले\'नि दुई पोका खाँ\'तेँ, खै केई आदेश-उदेश भए झैँ मानिन\" भन्दै मुन्तिर
आमाले जीवनजलप्रतिको आफ्नो विज्ञाता पोख्नुभयो ।

यत्तिकैमा आमाले मरिच हालेर चीसो बेलामा खाने प्रकृतिको चिया बनाएर ल्याउनु भयो ।
\"यो ठन्नाँ त अदुआ हालेर चिया खाए\'नि ठीक अर्दो र\'च\" मुन्तिर आमाको भनाइलाई
पल्तिर आमाले टाउको हल्लाएर स्वीकृति जनाउनु भयो । चिया खाइसकेपछि अशक्तप्राय: मुन्तिर
आमाले सबैका गिलास उठाएर धारातिर धुन लानुभयो । आमाले \"त्यहीं छोड्देऊ मुन्तिरआँ ! ऐले
म खकालुला/पखालुला, अरू माझ्दा\" भन्नुभयो । \"एकातिर\'ट बैनी, अर्कोतिर बज्यै
पर्नीलाई मैले जुठा भाँडा मझाएँ भने त सोझै **नर्कवास** होला के रे नि !\" भन्दै गिलासहरू
सफा गर्नुभयो ।

*२०७८ पुष २२*

***झारखोला, स्याँर्कोट***
