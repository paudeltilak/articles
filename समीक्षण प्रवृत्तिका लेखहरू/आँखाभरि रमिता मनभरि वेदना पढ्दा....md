**आँखाभरि रमिता मनभरि वेदना पढ्दा\...**

**-** तिलक पौडेल

भोलि अख्तियार दिवस (माघ २८) ! त्यसैको उपलक्ष्यमा कर्मचारी मिलन केन्द्र**,**
जुम्लाद्वारा काव्य गोष्ठीको आयोजना ! मिलनकेन्द्रको अध्यक्ष भएको र काव्यानुरागी पनि
हुँदा अघिल्लो काव्य अन्तरक्रियाका बेलामा नै आजको शनिबार र उप्रान्त साप्ताहिक रूपमा
क्रम अघि बढाउने सल्लाह बमोजिम काव्य गोष्ठी आयोजित थियो । त्यसमा मिलन केन्द्रका
संरक्षक **-** श्रीमान् प्रमुख जिल्ला अधिकारीज्यूको उपर्युक्त दिवस मनाउन मिलन केन्द्रले के
कार्यक्रम राख्न सक्छ **?** भन्नु भएपछि सोही भेटघाटलाई अख्तियार दिवस २०६३ को
उपलक्ष्य भनी प्रात**:**कालमा कागजी व्यानर तयार पारेँ । बादलिएको कारण र
व्यस्तताको परिणाम नुहाइ**-**धुवाइमा संलग्न हुन सकिन ।

![](media/image1.png){width="1.5576388888888888in"
height="1.8333333333333333in"}जोहोस् १**:**०० बजेको निर्धारित कार्यक्रम शुरु हुनु
पूर्व र पश्चात् गोपी मैनालीको नियात्रा **\"**आँखाभरि रमिता**,** मनभरि
वेदना**\"** पढेर आफूलाई व्यस्त कहलाएको हुँ । म झण्डै मैनालीसँग परिचय हुँदादेखि नियमित
दैनिकी लेख्ने गरेकोछु । यस मानेमा मैनालीको नियात्रा **\"**कार्यसम्पादन दैनिकी**\"**
अन्तरगत कल्पना**,** तुलना र विवरण संलग्न दैनिकीका रूपमा हेर्न सकिने देखिन्छ ।
जापानको प्रत्यक्षानुभवबाट नेपालको सोस्तरको कल्पना गरिएकोछ**,** कहिले होला **?**
कसरी होला **?** चिन्ता जाहेर गरी राष्ट्रवादिता प्रकटिकोछ । फेरि आफ्नो कार्यालयीय
भ्रमण हुँदा**,** त्यहाँ भए**÷**गरेको अभ्यास**,** नेपालको तत् क्षेत्रसँग तुलना गरिएकोछ
। अनि आफ्नो यात्रावधिमा परेका नेपाली चाडपर्वहरूप्रति अतिसंवेदनाका विवरणहरू उल्लेख
भएको छ । यसबाट पाठकहरूमा एक खालको रोचकता प्रदान गर्न नियात्रा सफल भएकोछ ।

भनिन्छ हजुरबाट तपाईं**,** तपाईंबाट तिमी अनि तिमीबाट तँको सम्बोधनमा पुग्नु
सन्निकटता हो । यो हिसाबले गोपी र उनकी सहधर्मिर्णी (कमला) बीच अगाध प्रेम
छल्किएका भावहरू नियात्रामा प्रष्ट छन्**,** जसले वर्तमानका नारी समानताका
वकालतीहरूबीच त्यस्तो उच्च**÷**संभ्रान्त परिवारमा पनि संवोधनमा असमानताको अवशेष
विद्यमान (अर्धाङ्गिनी कमलाबाट \.... सियोस्को संवोधन) रहेको चर्चा परिचर्चा गराउन
सक्छन् । तर, ति उनका नितान्त पारिवारिक**÷**वैयक्तिक प्रसङ्ग हुनाले समीचीन पूट पाउन
असफल सावित होलान् ।

त्यसो त विश्वव्यापी गाउँ (Globle Village) को सनसनी फैलिएको वर्तमानमा
१**,**४७**,**१४१ वर्ग किलोमिटरमा फैलिएको क्षेत्रमा ढाइकरोड व्यक्तिका पक्षमा
ओकेलिएको चिन्तालाई अति राष्ट्रवाद पनि नभनिएला भन्न सकिन्न । तरपनि उपर्युल्लिखित
हिसाबले धर्तीका कुनै दुईक्षेत्रहरूबीच तुलना गरी स्वैरकल्पनालाई विवरणात्मक रूप दिइएको
प्रस्तुत कृति आफैँमा प्रशंसायोग्य छ । कमसेकम आफूलाई जापान गएको**,** जान पाए \.....
भन्ने भावनाहरू जगाउन नियात्रा सफल छ । बरू प्रयोजित कागजको स्तर संक्षिप्त्याएर मूल्य
न्यूनीकरण गर्न सकेको भए त्यो रसास्वादनको दायरा थप फराकिलो हुने थियो होला ।

त्रुर्टि छँदै छैनन् भनेर दूधस्नान गराउन नसकिए पनि नियात्रा सरल**,** सहज र सररर बगेको
छ । नयाँ**-**नयाँ स्थानको अवलोकन अनि नियात्राकारको सजीव चित्रणले एकै दिनमा सक्न
पाए ! भन्ने रहर जाग्दछ **-** जापानी भूमिको शब्दचित्र हेर्न ! जापान नगएका र जान
चाहनेले एकपटक पढ्नै पर्ने कृति हो **-** आँखाभरि रमिता**,** मनभरि वेदना !

मैले आज पढेर सक्दा जीवनमा नयाँ अध्याय थप भएको**,** दिन**/**बिदा उपयुक्त ढङ्गले
बिताउन सकेको महसुस भएको छ । यो नै कृतिकारको सफलता हो **-** मेरो हार्दिक
धन्यवाद**,** जापानी व्यहोरालाई स्वार्थीमनमा मात्र नराखी सबै सामु पस्केर ऋजुता प्रकट
गरेकोमा र अप्रत्यक्ष गुण लगाएकोमा ।

**\...सके सपारौँ, नसके नबिगारौँ\...**

२०६४ माघ २७ गते शनिबार

जुम्ला ।
