**शीघ्र स्वास्थ्य लाभको कामनामा सरकारी प्रबन्धका लागि आग्रह**

![](media/image1.png){width="1.13125in"
height="1.1555555555555554in"}क्षेत्री समाजका केन्द्रीय अध्यक्ष प्रा.डा. दीलबहादुर
क्षेत्री अहिले कोरोनासँग जुधिरहनु भएकोछ । पोखराको उपचार पछि काठमाडौँ ग्राण्डीमा आई
झण्डै एकहफ्ता बिताएपछि हिजो मात्रै गृह एकान्तवास **\'होम आइसोलेशन\'** मा बस्ने गरी
पोखरा फर्किनु भएपनि यस पटकको पिसिआरमा पनि प्रतिवेदन **\'पोजेटिभ\'** नै आएको
रहेछ । रपनि पोखरा घरमै उपचाररत हुनुहुन्छ । वहाँकी अर्धाङ्गिनीलाई पनि कोरोनाको
लक्षणसँगै स्वासप्रस्वासन प्रणालीमा कठिनाइ भएपछि पोखराको चरक हस्पिटलमा डाक्टरलाई
देखाउँदा *\'अस्पतालमा भर्ना गरी उपचार गर्नुपर्ने ...\'* जनाएछन् । त्यसपछि अस्पतालमा
बेडका लागि अनुरोध गर्दा राती १२ बजेसम्म पनि खाली नभएको व्यहोरा जानकारी भएपछि
विवसतापूर्वक घरमै फर्काइनु भएछ । दुर्भाग्य ! घर पुग्दा चक्कर लागेर बेहोसै हुनुभएछ । रपनि
घरमै बस्न बाध्य हुनुभएको छ ।

संयोग वहाँहरूकै सम्धी (ठूली छोरीका ससुरा बुबा) लाई पनि कोरोनाको लक्षण देखिएपछि
त्यहीँ चरक अस्पतालकै क्याविनमा उपचार गरिरहिएको रहेछ । बुबाको सेवामा वहाँकै छोरा
(क्षेत्रीका ठूला ज्वाइँ -- हरिकृष्ण थापा) खट्नु भएको रहेछ । त्यही क्याविनको आडैको २
बेडवाला क्याविन खाली देखेपछि ज्वाइँसाहेबले *\'ममी (सासु आमा)लाई पनि यहीँ राख्न
पाएमा बुबा र सासुआमालाई सेवा सुश्रुषा गर्न सजिलो हुने थियो\'* भनी डाक्टरलाई जनाउनु
भएपनि अन्तत: खाली नभएको जनाई बिरामीलाई फिर्ता गरिएको रहेछ ।

![](media/image2.png){width="1.1333333333333333in"
height="1.0611111111111111in"}अर्को संयोग चार दिन पहिले पोखराकै युवा पत्रकार
अपील त्रिपाठीद्वारा **गण्डकी छड्के कार्यक्रम**मा *\'अब मर्ने बाहेक विकल्प छैन ? एउटा
डरलाग्दो खुलासा ! सरकारको तयारीको असली रूप -- सङ्क्रमण र वास्तविकता\'* प्रसारित
भएको थियो । जसमा, पोखराका सबै निजी तथा सरकारी अस्पतालहरूमा एकजना काल्पनिक ९०
वर्षीय कोरोनाको बिरामी हजुरबुबाको लागि भर्ना गर्न एउटासम्म बेड नपाइएको व्यहोरा
देखाइएको छ । नभन्दै सो सन्दर्भ क्षेत्री दम्पती अगाडिको अहिलेको आँखोदेखो व्यहोराले
प्रमाणित पनि गरेको देखियो ।

![](media/image3.png){width="1.1319444444444444in"
height="1.1916666666666667in"}बिरामीको सेवामा प्रत्यक्ष/अप्रतक्ष्य खट्ने दाजूभाइले
वास्तविकता बुझ्ने कोसिस गर्दा सरकारले निजी अस्पतालहरूलाई सरकारी मापदण्ड अनुसार
कोरोना उपचारको लागि लाग्ने भन्दा थोरै रकम तोकेर मन्त्रालय लगायत सरोकारी
निकायहरूबाट अनुगमन समेत गरी रकम बढी लिएको पाइएमा कारबाही गर्ने चेतावनी दिएपछि
निजी अस्पतालहरूले \'बरू बेडहरू खाली राख्ने तर घाटा परेर उपचार गर्न नसक्ने\' हिसाबले
बेड खाली नै भएपनि खाली छैन भन्ने उत्तर दिने गरेको आशङ्का गर्नु भएछ । यसले आफ्नो
जीवनका लागि उपचारार्थ आफैँले लगानी गर्न इच्छुक र सक्षमहरूले पनि उल्लिखित बमोजिम बेड
नपाएर मृत्युको मुखमा परिने त हैन ? भन्ने त्रास उब्जाएको देखियो । भनिन्छ -- सरकारका
विशिष्ट महानुभावहरूका लागि हरेक अस्पतालमा २/४ बेडहरू रिजर्ब जस्तै गराइने गरेकोछ रे !
यसरी त पदमा नहुने वा सत्ता/शक्तिमा नभएका सर्वसाधारणलाई त यसै पनि उपचार महङ्गो,
उसमा पनि खर्च जति लागेपनि तिरेर उपचार गर्छु, कतै बँच्न सके सम्पत्ति त कमाउँला
सोच्नेहरूले पनि बेडको अनुपलब्धताले जिउँदै मरेप्राय: हुने अवस्था सिर्जना गरेको जस्तो देखियो
।

यस्तो अवस्थामा अस्पताल विकास समितिका छाता सङ्गठनले निजी अस्पतालले बढीमा कोरोना
उपचार गर्नसक्ने दर तोक्ने, यदि कुनै अस्पतालले सो तोकिएको उच्चदरभन्दा कम दरमा उपचार
गरे त राम्रै भयो नत्र पनि अस्पताल विकास समितिले उपचारमा खटेका चिकित्साकर्मीहरूको
सिफारिसमा गरेको निर्णयानुसारका कोरोना बिरामीको उपचार गरेको विवरणको आधारमा
सरकारले बेहोर्ने रकम सरकारले सम्बन्धित अस्पतालमा नै जम्मा गरिदिने र सोभन्दा बढी हुने
आउने रकम सम्बन्धित बिरामीले नै तिर्ने गरी उपचारको प्रबन्ध मिलाउनु अनिवार्य देखियो ।
यसतर्फ सरोकारी निकायहरूको शीघ्र ध्यान आकर्षण हवोस् !

अन्त्यमा, क्षेत्री दम्पतीका साथै कोरोना पीडित समस्त जनको शीघ्रतिशीघ्र सामान्य अवस्था
प्राप्त हवोस् भन्ने कामना गर्दछु ।

**...सके सपारौँ, नसके नबिगारौँ...**

*#हामीसबैकोकल्याणहवोस्#*

\- तिलक पौडेल

समाचार स्रोत : क्षेत्री दम्पतिको उपचारमा खट्ने साला/जेठान दाजूभाइ टेकबहादुर/जयबहादुर
के.सी., ज्वाइँ हरिकृष्ण थापा ।
