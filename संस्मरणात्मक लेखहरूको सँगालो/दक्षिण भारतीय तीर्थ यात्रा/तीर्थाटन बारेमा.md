**तीर्थाटन बारेमा\...**

एकासी साल् पुस् एक्काइस् रविबार,

तीर्थयात्रा थालियो दुइजोड् चार ।

पशुपति, सुनिता र दुर्गा, टीका मिली,\
हाम्रो जोडी दिल्लीतिर गुडियो फिलिली ।\
बिहानको सातबजे यात्रा सुरु भयो,\
बिचमा चिया सुन्तलाले रामनगर् पुगियो ।\
क्वैको व्रत, क्वै ओम् शान्ति, खाना दुइले मात्रै,\
खायौँ अनि बढ्यो अघि फेरि हाम्रो यात्रै ।

साढेपाँच्मा पुगे\'नि सुनौली,\
बोर्डर पास त सात्मा हो भुलौली ।\
\
खड्काभाइले भारत्को सीम हात पारिदिए,\
धन्यवाद भन्देऊ भनी व्योरा स्वीकार्दिएँ ।\
भारत् प्रवेश गरेपछि सबै झिटी गुन्टा,\
निकालेर एक्स्रे गर्‍यौँ दुर भयो टण्टा ।\
अध्यागमन जाँच गरी शौच सूचना पैले\
पे एण्ड युज अनुसारै गरियो सबैले ।\
\
अब यात्रा भारती भूमिमा,\
तीर्थयात्रा पैलो यो जुनीमा ।\
\
मनभित्र तीन् हप्तासँ के के कसो होला ?\
बोक्नु परे कति गारो होला हाम्लाई झोला ।\
दिल्ली पुगी रेल्को यात्रा नयाँ क्वैक्वैईलाई,\
पशुपति निर्देश गर्थे कुरा मिलाई-मिलाई ।\
साढेग्यार बज्दाखेरी अयोध्यामा पुग्यौँ,\
अरविन्दमा हात्मुख् जोरी पुन: अघि बढ्यौँ ।\
\
सोचे जस्तो रहिन्छ बस त,\
क्वै यात्रुलाई भा\'थियो सकस ।\
\
घूँडा मेरो दुखेपनि संयोग डस्टबीनले,\
तेर्सो राख्दा अलि राहत् त्यैकार्ण्ले मिले ।\
घरिघरि निदाउँदै घरी मन्मा कुरा,\
खेलाउँदै बारम्पाकीसम्म यात्रा पूरा ।\
भयो चालक बदलिने त्यै स्टेशन र\'च,\
काठ-दिल्ली दुरी झण्डै बराबरी भ\'छ ।\
\
एकघण्टा रोकियौँ त्यै ठाउ्ँमा,\
बढ्यौ अघि भगुवान्को नाउ्ँमा ।\
\
बिहानको पौने आठ, हुस्सु बाक्लो थियो,\
पछाडिको बाहिरी टायर त्यैबेला पड्कियो ।\
राजमार्गको दुवैतिर तारजालीको बार,\
खुला शौच गर्न बाध्य ट्वाइलेट नपा\'र ।\
एक घण्टामा मर्मत् गरी रोटी नास्ता पाई,\
मथुराको वाइपासमा पुग्यौँ र खाना खाई ।\
\
साढ़े बार दिल्लीमा उत्रियो,\
टेम्पो समाई् स्टेशन पुगियो ।\
\
सामानहरू एकैठाउँ जम्मा गरीवरि,\
आलोपालो घुम्घाम गर्‍यौँ वरिपरि ।\
सीमकार्डलाई एक्टिभ अनि रिचार्ज पनि गरी,\
प्रतिक्षामा बस्दै बीच्बीच चिया नास्ता गरी ।\
निर्मलाको औषधिचाईँ छुटेछ बसैमा,\
झर्दाखेरि केइ् छुट्यो कि भएनौँ होसैमा ।\
\
गुगल सर्च, सोधनी पश्पति,\
गर्दै ल्यायौँ सट्टाको ओखति ।\
\
क्वै निदाउनी कोई परेदार आलेपालो गरी,\
बस्नुपरे पनि आखिर जसोतसो गरी ।\
बिहानको पाँच्तीसमा झोलाझोली बोकी,\
रेलें स्टेशन गयौँ सबै केई छुट्ने पो हो कि ?\
रुजुगरी चिन्ता दुर भयो, चिया पियौँ,\
पाँच्पचासमा छजानैले आफ्नो सीट लियौँ ।\
\
थ्री टायर रेलको व्यवस्था,\
सुतौँ जस्तै सबैको अवस्था ।\
\
साढे आठ्मा बिहानीको नास्ता सुरु भयो,\
ब्रेब., बारा, फ्रुटि, चिया पेटैभरि थियो । ब्रेब.- ब्रेड,बटर\
नास्ता गरी सुताइको वास्ता गर्न थाल्यौँ,\
तीनतलामा छजनाले निद्रा सबै फाल्यौँ ।\
साढेबार बजे शाका-हारी लञ्च गर्‍यौँ,\
रोटी, भात, दाल्, तर्कारी अचार्ले पेटे भऱ्यौँ ।\
\
सोन् पापडी आँपको अचार,\
चिया, चिनी दुध् राख्यौँ बँचा\'र ।\
\
चार्तीसतिर फेरि दिन्को सुरु भयो नास्ता,\
रूघा लागेपनि खाइ्यो नगरेर वास्ता ।\
बेलुकाको आठबजे सायमकालीन भोजन्,\
सप्लाई एकै प्रकृतिको छुट् थिएन रोजन् ।\
डेजर्टको रूप लियाथियो त्यहाँ आइसकिरिम्ले,\
मीठैसँग खाइवरि सुतियो पिरिम्ले ।\
\
टिटिबाबु जाँचन टिकट,\
आउ्ँदा दीपक भा\'का\'थे निकट ।\
\
गुजरातका दीपक आफू गोवा जाँदै र\'छन्,\
वार्षिकोत्सव उतैतिर मनाउने भ\'छन् ।\
टिटिसँग केही राय उनले पनि गरे,\
छुट्टै नाममा यात्रा गर्ने कार्बाई्मा पर्छ रे !\
दुर्गा भाउजूको केश पनि त्यस्तै थियो हाम्रो,\
जसोतसो समाधान गर्‍यौँ भयो राम्रो ।\
\
अन्त यस्तो नहोस है भन्दै,\
सुत्यौँ तीर्थयात्राका दिन् गन्दै ।\
\
दोस्रो दिनमा पनि पैलै दिन्को रुटिन् जस्तो,\
ब्यान-दिउ्ँसो नास्ता खाना भयो हाम्लाई सस्तो ।\
इज्जतको कथा पनि गुरु पीताम्बर्लाई,\
श्रद्धा प्रकट गर्दै मैले सुनाएँ सबैलाई ।\
मंगलुरुमा तस्विर खिच्यौँ केही छिन बिसाई,\
अघि बढ्यौँ केई् व्यहोरा टिटिका\'नि मिसाई ।\
\
साढे छमा त्रिसुर पुगियो,\
ठाम् फरक् छन् रेल् यात्रा उही हो ।\
\
साढेग्यार बजे हामी तिरुवन्थपुरम्,\
चालिसेक घण्टेयात्रा सकाएर झरेम् ।\
गाडी खोजी बास् बसियो मन्सा टुरिष्ट होम्मा,\
तीनदिन् हाम्ले बिताउ्नु छ यो ठाउँमा जम्मा ।\
भोलिपल्ट फ्रेस भई मन्दिर पद्मनाभ्को,\
चक्कर् काट्यौँ रातो केरा खाने मन् भो सब्को ।\
\
धोती किनी फल्फुल लिएर,\
कोठे नास्ता गरियो मिलेर ।\
\
साइट् सिइङ गर्ने सुर्ले निस्क्यौँ सबै जना,\
अत्तुकल भगवतीको दर्शन् गर्ने पना ।\
टीका खाँटी बेसारको दियो कागतिको,\
बोक्रामा पो बाल्ने र\'च चलन् त्यो मन्दिर्को ।\
बीच्बाटोमा फल्फूल किनी बोटिङस्थल जाँदा,\
तस्विर खिची नर्यल् पानी खाइ्यो\'नि फर्कँदा ।\
\
पुस् मैनाको चर्कँदो धूपमा,\
भन्दा शर्म लाग्छ यो रूपमा ।\
\
गर्मी पनि थोरै हो र पैतालाको छाला,\
डढेजस्तै हुँदा त्याँ\'का मान्छे पनि काला ।\
भा\'का हुन् कि जस्तो मान्दै शिव आजिमाला,\
मूर्ति मन्दिर दर्शन् गर्‍यौँ राता पार्दै गाला ।\
ओसन् बीच्मा ओर्ली तल बालुवामा छाल्को,\
पानीबाट शीतलियौँ खबर यै छ हाल्को ।\
\
नपत्याइँदो गर्मीले सतायो,\
साँच्चै ठण्डी हुनी ठाम्कता हो ?\
\
सोच्दै फर्क्यौँ खाना खायौँ मार्वाडी ढावामा,\
सारै भीड हुने होटेल रै\'छ त्यो ठाममा ।\
ह्याण्डलुमका उत्पादन हेर्दै खरिद गर्दै,\
ठण्डीका कपडाहर्ले सबै झोला भर्दै ।\
कार्ड स्वाइप्को सफल् प्रयोग भयो त्यै ठाउँमा,\
प्हेँलो, रातो कप्डा, तेल भगवान्को नाउँमा ।\
\
किन्यौँ चार् सेट चार्जना मैलालाई,\
भोलिपल्ट मन्दिर् लैजानलाई ।\
\
साढे छमा तयार् हुने राय सल्ला गरी,\
बिहान् बित्ला पद्मनाभ्को मन्दिर् वरिपरि ।\
सोची सुत्यौँ ठीक्क उठ्यौँ स्नानादि गरी,\
चप्पल पनि नलगाई धोती गम्छा पैरी ।\
टेम्पोबाट मन्दिरको हुँदै पूर्वी गेट,\
कलकरुममा सामान राखी गयौँ पश्चिम गेट ।\
\
सुरक्षा जाच् लेखेझैँ अइन्मा,\
बालुवामा बसेथ्यौँ लाइन्मा ।\
\
कलकरूम्को रसिद् कतै मिस्प्लेस हुँदा,\
उत्तरगेट्ट दुईभाइ निस्की रुम्मा पुँदा ।\
सामान रोकी फेरि पश्चिम गेट्को लाइनमा,\
बस्दा लामो, उकुसमुकुस धक्का पाइनमा ।\
लागेपछि निस्के पनि पुन: लाइन् बसी,\
जसोतसो ग्यारबजे मन्दिरभित्र पसी ।\
\
दर्शन गर्‍यौँ पद्मनाभ् विष्णुको,\
कल्याण हवोस् समस्त विश्वको ।

कलकरुम्मा सामान लिन जाँदा त्यहाँकाले,

कमाण्डरलाई साक्षी ल्याउनु भन्न थाले ।

हाम्रो अनुरोध्लाई ध्यानै न\'दि आधार कार्ड,

मागेकाले कोठा गई ल्यायौँ पासपोर्ट ।

त्यसपछिको समन्वय प्रशंसनीय थियो,

सामान सङ्कलन्ले हाम्लाई प्रसन्नता दियो ।

एकादशी परेको रोजन,

क्वै उपवास कसैले भोजन ।

चियापान र गफगाफ गर्दै दिन बितिहाल्यो,

सायमकालीन् भोजन् गर्ने मन्ले जितिहाल्यो ।

चोकको होटेल् खाना खाई साबुनादि किन्दै,

भोलि गर्ने यात्रा चर्चा गर्दै पैदल् हिन्दै ।

हामी दुई बाहिरतिर औषधिको खोजी,

गर्न निस्क्यौ दायाँ बायाँ सडक गल्ली खोजी ।

होटेल फर्क्यौ नेट् कम्जोर हुँदा,

हटस्पट चलेन क्यै गर्दा ।

सुत्यौँ उठ्यौँ कोठामा नै नास्ता पनि गर्‍यौँ,

पेट्रोल पम्प नजिकैमा सिपी बिक्री हेर्‍यौँ ।

गाडीभित्रै गुगलबाट होटेल खोजी गर्दा,

अनलाईन बुकिङ् गर्न फेरि हामीलाई नमिल्दा ।

सोझै गयौँ होटेल गणेश चेकइन गरियो,

विवेकपार्कको चित्रा होटेल्मा खाना खाइयो ।

केरापात्मा दक्षिणी पाना,

खायौँ मीठै जुससहित् त्यै खाना ।

केही क्षण आराम गरी कन्याकुमारीमा,

हेर्न गयौँ विवेकान्दरक भोलिको तयारीमा ।

उखुको जुस् खाएपछि सी किनार्मा फोटा,

खिच्यौँ अनि खाना खायौँ ढावावालका रोटा ।

खोजी गर्‍यौँ रामेश्वरम् जाने गाडी पनि,

फ्राइण्डस् ट्र्याकले रेस्पोन्समा हुन्छ भन्यो त नि !

भोलिपल्ट टोपी र कुर्तामा,

दर्शनबेला परियो सुर्तामा ।

भेष्ट पनि नलाऊ भनी जब आदेश् पाइयो,

बरु अब पानी जहाज् चढ्ने टिकट् चाइयो ।

खानापछि विवेकानन्द रक मेमोरियल जाने,

फेरीको टिकट लिने, लामै लाइन माने ।

संयोग जेभियर्स कलेज्का बाबु नानी पनि,

भेट भए थोरै राहत् लाइन्मा मिल्यो त नि ।

जोई बजाउने पोई कोर्रा आफैँलाई,

हान्दै सह्योग जुटाउँदै खाना खाई ।

गरेको\'नि हेर्दै-हेर्दै लाइन्मा चार घण्टा,

कुरेपछि पाइयो टिकट् दुर भयो टण्टा ।
