प्रधानमन्त्री नरेन्द्र मोदीलाई खुला पत्र

महामहिम प्रधानमन्त्रीज्यू,

राष्ट्र ठूलो हुँदैमा, जनसंख्या धेरै हुँदैमा मस्तिष्कको सोच्ने खुबी पनि ठूलो र धेरै हुन्छ र !

सन् १८१६ को इष्ट इण्डिया कम्पनी र नेपाल बीचको सुगौली सन्धिका बेला अहिलेका नेपाली र
भारतीय केही थियौं र ! बरु २०११ सालको जनगणना गर्ने जनगणना अधिकृत भैरव रिसाल जिउँदै
हुनुहुन्छ । त्यसो भएपछि दस्तावेजलाई नै आधार मान्नु परेन र !

चीनसँगको व्यापार प्रबर्द्धनका लागि त्यो ठाउँ भारतलाई उपयुक्त र आवश्यक भयो भन्दैमा
बलमिच्याईं जस्तै गरेर नेपालीलाइ छाङ्ग्रुमाथि जान नदिने, बाटो बनाउने, कोभिड-१९ को
पीडामा तड्पिरहेको समयमा सडक उद्घाटन गराउने कामी उही २०४५ को भूकम्प र २०७२ को
महाभूकम्पका बेलामा नाकाबन्दी गरे जस्तै भएन र !

उही हिन्दी टिकटकमा भनिएझैं ५०० पोजेटिभ केश आउँदा लकडाउन गरे, ५००० पुगेपछि थाल
बजाए, १०००० पुग्दा दीपावली गरे, ५०००० पुगेपछि दारुका पसल खुलाए, ६०००० पुग्दा ट्रेन
खुलाए भने पछि कोरोनालाई नै यो मुलुकमा म आएको त खुसियाली पो मनाए, म किन आएँ ?
जस्तो ठान्ने परिवेश हो र !

रेल्वे स्टेशनमा चिया बेच्ने केटा आज भारतको प्रधानमन्त्रीको जिम्मा लिएको व्यहोरा
छात्रछात्रासामु सजल नेत्रले अभिव्यक्ति दिएको वास्तविक नभै नाटक हो र !

सात्विक आहार, सादा जीवन-उच्च विचारको छनी मानिने व्यक्तिले यस्तो गर्नु उपयुक्त हो र
!

ओवामा आउँदा बगैंचामा टहल्दै चिया बनाएर खाएको आखिर मित्रवत् व्यवहारको व्यक्तिगत
प्रस्तुती हैन र ! तर त्यसको व्यापक सञ्चारले कति सकारात्मकता ल्याएथ्यो -- मित्रवत
सञ्जालमा ।

पहिलो भ्रमणमा आउँदा वानेश्वरमा गाडीबाट ओर्लँदा हज्जारौं नेपालीमनले प्रशंसा गरेको
विस्मृत भैसक्यो कि ईश्वर पनि धेरै जनाका बनावटी प्रार्थनामा रमाउँछन्, थोरैको हार्दिक
भावनाउपर घृणा गर्दछन् भन्ने भ्रममा हुनुहुन्छ ?

संसदमा सम्बोधन गरी पानी र जवानी पहाडमा नही रह सकता भन्दा T३ को अवधारणासँगै
सबैले करतल ध्वनिबाट सम्मान प्रकट गरेको नाटक जस्तो मान्नु भएको थियो ?

ठूलालाई आदर र सानालाई माया भन्ने अब्तवचन मान्न छाड्नु भयो र !

संयुक्त राष्ट्र संघको महासभामा सबैले मनचिन्ते दिवाकालीन भोजन गर्दा तुलसीपानी खाए
मोदीले भन्दा रमाएको हिन्दूमनप्रति अहिलेको र नाकाबन्दीको तपाईंकै पालाका कार्यले कति
ठेस पुर्‍याएको होला ? भन्ने अड्कल गर्नै नसक्ने हुनु भएको भए फेरि ईश्वरले श्राप देलान नि !

आँकडागत व्यहोराहरु त नहेर्ने कुरै भएन । नत्र सुगौली सन्धिले महाकालीलाई सीमा नदीको
रुपमा उल्लेख नगरी केबल नदीको पूर्वतर्फ नेपाल र पश्चिमतर्फ भारत उल्लेख गरिनु, नदीको
उद्गमस्थानको बारेमा मौन रहेको सजाँय भनेर आत्मासमर्पण गर ! भन्न खोजेको हो ?

नदीको अन्तर्राष्ट्रिय परिभाषा हेर्दा लिम्पियाधुराबाटै बग्ने नदी महाकाली हो भन्ने
व्यहोरा तपाईं शास्त्रज्ञले ... शास्त्रको श्लोक ... मा उल्लेख भएको हेर्नु भएकै होला त !

सन्धिसर्पनको जग्गा महसुस भएपछि लिपुलेकबाट उद्गम भएकोलिपुखोलालाई काली नामाकरण गरी
वास्तविक महाकालीलाई कुटियाङ्दी नाम राखियो र पनि स्थानीय भाषामा कुटि भनेको काली
र याङ्दी भनेको नदी हो भनिन्छ यद्यपि ! जसबारे अनभिज्ञ त हुनुहुन्न नि !

चीनसँग युद्ध हुँदा सैनिक क्याम्प राख्न कालापनीको भूभाग प्रयोग गरेपछि सैनिक फिर्ता नगर्ने
हठको प्रदर्शन बलमिच्याईं हैन र !

उल्टै त्यहींनेर दुर्गाको मन्दिर बनाई केही माथिको पोखरीलाई तलाउ बनाई कालो ढुङ्गा
राखेर कालो पानी बनाई बगाएर त्यसैलाई काली नदी भन्नुलाई अन्तर आत्माले स्वीकारेकै छ त
? कि बुद्धको जन्मस्थलको प्रतिरुप लुम्बिनी निर्माण गरेर 'बुद्ध भारतमा जन्मेका हुन्' भन्न
खोजे जस्तै हो !

लिपुलेकदेखिको नदी सिमानालाई सैनिक क्याम्पनेर दुर्गा मन्दिर बनाई कृत्रिम काली बनाएर
त्यसपछिको नेपाल-भारत सिमानालाई डाँडाको पानीढलो कायम गरी सेना बसेको कालापानी
भूभागलाई आफ्नो बनाउन गरिएको चालबाजीलाई हामीले साँच्चैको हो भनेर बुझ्नुपर्ने बाध्यता
लाद्न खोजेको हो ?

सुगौली सन्धिमा कालीनदी पूर्व नेपाल र पश्चिम भारत भनी लेखोएको व्यहोरालाई आफूखुसी
डाँडाको सिमाना कायम गरी कालापानी समेटेको नक्सा जारी गर्दा छिमेकीको भूमि मिचें,
यसको पाप त लाग्दैन ! भन्ने व्यहोरा मानवीय मनमा पक्कै उब्जेको हुनुपर्छ ।

अमर, अजर त हैन होला नि ! भौतिक चोला -- अनि आत्मा परमात्मासँग मिलन हुन जाँदा
माथि उल्लिखित नाटक रचेर नेपाली भूमि हडप्ने चेष्टा किन गरेको मोदी ? किनभने जति
गरेपनि हामी हाम्रो प्रमाण अनुसारको भूभाग छाड्नेवाला छैनौं र तिमीहरुको एक रुन्को
जग्गामा पनि आँखा लगाउँदैनौं नै, भनेर सोधनी हुँदा के मौन रहँदा परमात्मासामु ऋजुता प्रकट
हुन्छ भन्ठान्नु भएको छ र हो !

आखिर तपाईंलाई चाहिएको भनेको भारत-चीन बीच प्रत्यक्ष सम्पर्क न हो ! अनि दुई ठूला
राष्ट्रध्यक्षहरले एक आखर सोधनीसम्म नगरी छिमेकीको मनमा पीडा दिएको व्यहोरा पनि
आध्यात्मिक मनलाई सोधी हेरौं त ! पक्कै अस्वीकार्य ठहर्नुपर्दछ ।

बाटो बनाउने उपयुक्त रुट त्यही भएकोले त्यहींबाट बनाउनु पर्‍यो, बरु तिमीहरुको भूमि परेकोले
दुबैतिर नाका बनाई निर्णयानुसारको कर उठाऊ भनेको भए, नेपालीमनले सम्मानपूर्वक आशिष पो
दिन्थे कि ? समय गुजार्नु भयो महामहिमज्यू !

अहिले सञ्चार माध्यम मार्फत् युद्धघोष समेतको आह्वान जस्ता प्रचारबाजीप्रति अहस्तक्षेपको
धज्जी उडाउँदै मुठी भित्रको झिंगा मार्ने बहादुरी ठनिएको हो । वीर गोर्खाले भारतको
स्वतन्त्रता सङ्ग्रममा जीवन बलिदान गरेको बिर्संदा पापको डर लागेको छैन ?

महाभारतको युद्धनीति अनुसार सेनापति-सेनापति अर्थात् दर्जानुसारका व्यक्तिहरुबीच लडाईं
गर्ने हो भने बीर गोर्खाली सामु तपाईंहरुका सेनाको आत्मासमर्पण मात्र हुनेछ । त्यसो त हैन,
भएभरको तागत, शक्ति नै प्रयोग गर्ने शोच हो भने त जे गरेपनि भयो । अन्तर्राष्ट्रिय
जगतलाई नै दुई फ्याक बनाएर तेस्रो विश्वयुद्ध नै निम्त्याउने धृष्टता हो भने त अर्कै कुरा !
केही भन्नु छैन । नाम हो तो सुनाम हो, नाम न हो तो बदनाम सही भने झैं हुन त यो पनि
ऐतिहासिक नै बन्नेछ । त्यसमा पनि केही छैन, हामी नेपाली वीर गोर्खालीलाई जीवन
बलिदान त सनातनीदेखि चलिआएको वीरताको निशानी हो । विदेशी भूमिको संरक्षणमा त
गरेका छौं भने आफ्नै भूमिका लागि फरक पर्ने नै भएन ।

राष्ट्र ठूलो सानो हुँदैमा सार्वभौमिकता पनि ठूलो सानो हुन्छ र !

तिमीहरुको एक इन्च पनि भूमि हामीलाई चाहिंदैन र हाम्रो पनि एक इन्च दिन सक्दैनौं भला
ज्यानकै आहुति गरेर तीन करोडै भष्म हुन किन नपरोस् -- ख्याल गरिरहनु ।

हैन भने प्रबुद्ध व्यक्ति समूहले तयार पारेको प्रतिवेदन बुझ्नुहोस्, प्रमाणहरु छातीमा हात
राखेर केलाउनुहोस्, साँच्चैको मानवीय मोदी हृदयले देखेको निर्णय सुनाउनु होस्, गल्ती भएका
उपर क्षमा याचना गर्न पछि नपर्नुहोस् । क्षमा नै धर्म हो, सत्य हो, शान्ति हो ।
ऐतिहासिक त्रुर्टिलाई सँच्च्याई विश्वका अगाडि भारतवर्षमा भएक नमूना फिंजाउनुहोस् --
हार्दिक शुभकामना !

आदि कैलाश मन्दिर नजिकै महाकालीको शिर तलाउ,

शारदा उद्गमस्थल धामभन्दा माथिको सिमानामा इन्डिया र सो माथि चाइनीज अक्षर

कुतिनेर शिवमन्दिर नेपाल,

जयप्रकाश नारायणले हजारीबाग जेलबाट भागेर नेपालमा शरण लिएका,

स्वतन्त्रताको समयमा डा. लोहियाले आजाद रेडियो नेपालबाटै सञ्चालन गरेका,

इमर्जेन्सीका समयमा कर्पुरी ठाकुर, जर्ज फर्नान्डिसले नेपालमै शरण लिएका,

सिमाना, स्वाभिमान, सार्वभौमसत्ताको रक्षा मूल सरोकार,

जनसंख्या, भूगोल, सैन्यशक्तिको आडमा मिचाहा प्रवृति,
