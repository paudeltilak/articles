**मानवीय अप्राकृतिकता र अतिप्रसङ्ग**

कल्पना, अध्ययन, मनन, यथार्थ अनुभवादिको व्यहोरा कताकति ओकेल्ने गर्दथेँ । करिब एकहफ्ता
बीचमा भेटघाट भएका साथीहरूसँगको विचरण, प्राकृतिक तथ्यको मनन वा मान्छेको अप्राकृतिक
प्रसङ्ग, चारित्रिक हिसाबले चित्रण गर्न मन लाग्यो । हुन त वर्तमानमा यौन शिक्षाको
आवश्यकता सर्वत्रबाट जरुरी ठहर्‍याइएकोछ र यस सम्बन्धमा कलम चलाउँदा मेरो जत्तिको
मनस्थिति नहच्किनु पर्ने हो, तरपनि पारिस्थितिक परिवेशलाई नै कारण मान्नु पर्ला - आजको
व्याख्या आफैँलाई छुचो विषय लागेकोछ । सबैले अड्कल काटिहाल्नु भो - हो मैले आज यौन
प्रसङ्गलाई नै आफ्नो वर्णनको विषय बनाएकोछु ।

जब सुवासचन्द्र बोसले बिरुवामा पनि प्राण छ भनेर प्रमाणित गरे, तब बिरुवाहरूको फूलमा
पनि स्त्रीकेशर, पुंकेशर हुन्छ । पुंकेशरको पराग स्त्रीकेशरको रजसँग पुग्ने प्रक्रियालाई
परागसेचन भन्दछन् । त्यसपछि गर्भाधान हुन्छ र बीउ/फल फल्ने हुन्छ भन्ने व्याख्याहरू आए ।
यसबाट के तथ्य गजागर भयो भने मैथुनक्रिया वनस्पति जगतमा पनि हुन्छ तर, सामयिक ढङ्गले
अर्थात् फूल फुलेर फक्रिसकेपछि - जहिलेसुकै होइन । परागसेचन हावाद्वारा, पानीद्वारा,
किराद्वारा हुने हुन्छ भनिन्छ । शायद फूल फक्रिसकेपछि सुवासना भरिनु भनेको पुतली, भँवरा,
मौरीलाई आकर्षण गराई परागसेचनमा तिनीहरूको सहयोग अपेक्षा गरिएको हुनसक्छ । अझ यस
पक्षमा स्त्रीपक्षीय चर्तिकला र पुंपक्षीय आक्रमक स्वभाव बारेमा तत् विज्ञहरूले विश्लेषण गर्ने
विषय भयो ।

जन्तुजगतमा पनि एककोषीय अमीवादेखि बहुकोषीय ह्वेलमाछासम्म भाले-पोथीबीचमा सम्भोग हुने
व्यहोरा सुस्पष्ट तथ्य हो । यसबारेमा गत एक हफ्ताबीच मसँग भेट हुनुभएका मित्रहरूसँग यस्तै
प्रसङ्ग चल्यो, जसमा पनि तपसीलको व्याख्याको मजवून स्वीकार्य ठहरिँदा - मैले लिपिबद्ध
किन नगरुँ ? यसैको उत्तर हो यो आलेख !

अहिले म एउटा घरको तेस्रो तलामा बस्ने गर्छु । साँझको समय बरण्डामा बसेर बिताउने
दिनचर्या नै बनेकोछ । यस टोलमा एउटा कुखुराको भाले छ - जसले आफू बलियो भएकाले अरू
साना भालेहरूलाई धपाउने स्वभाव प्रकट गरिरहन्छ । उसको यौनेच्छा प्रबल भएपछि
टाढा-टाढाका पोथीहरूको खोजीमा दौडन्छ । तर यससँग एउटा धर्म छ/रहेछ - त्यो भरखर
चल्ला कोरलेकी पोथीसँग हामफाल्ने चेष्टा गरिहाले पनि उसको अस्वीकृतिप्रति ढिट्याइँ गर्दैन
। भरखरकी - फुल पार्ने कार्यारम्भै नगरेकी पोथीलाई फकाउने पर्याप्त प्रयासहरू गर्छ, तर
जवरजस्ती करणी गर्दैन । शायद उसलाई पनि बाँझोजोत्ने मानवीय उत्कण्ठा जाग्दो हो ।
चाहारो चरिरहेको बेलामा उसलाई पनि यौनिक उद्वेग जाग्दो रहेछ क्यारे ! चर्न छाडेर
पोथीको खोजीमा दौडिन्छ । गर्न नहुने र नचाहनेसँग दोस्रो प्रयासै नगरी करिब भालेको
चाहना भएकी पोथीसँगै गएर आफ्नो यौनेच्छा पूर्ति गर्दछ । हिजोसम्म संसर्ग इन्कारेकी, भरखर
चल्ला हिँडडुल गर्ने बनाएकी पोथीसँगको उसको प्रयास विफल थियो । तर, आज उसको
प्रयासमा पोथीले आफूलाई समर्पण गरी याने उसले पँखेटाको फेरो फुकाएर चक्कर लगाउँदा उ
थचक्क बसेर स्वीकृति दिई । यसबाट पनि यौनेत्तेजना पोथीमा सधैँ होइन, समीचीन समयमा
वृद्धि हुँदोरहेछ भन्ने व्यहोरा प्रमाणित हुन आयो ।

अस्ति एकजनाले कोरकोराएको पोथी याने अति कामोत्तेजना भएपछि चराचुरुङ्गीहरू पनि भाले
डाक्दा रहेछन् क्यारे ! ल्याएर त्यही भालेसँग फालिदियो । भालेले आनन्दसँग पोथीको धोको
पुर्‍याइदियो । पोथी आफ्नो इच्छातृप्तिमा भालेले डाकेतिरै गएर थापिन्थी । यसरी कुखुराले
पनि आफ्नो यौनधर्म प्रकृतिको यामसँग आउने स्त्रीलिङ्गी आवेगलाई मध्यनजर राखेर मात्र गर्ने
गरेको पाइयो । प्रकृतित: पोथीमा पनि सामयिक उत्तेजना आउने गर्दोरहेछ ।

मेरो वासस्थानमा माउसुलीका जोडी छन् । तिनीहरू पनि सदा सँगै रहेर पनि सधैँ यौनक्रीडा
गर्ने गरेको पाइएन । जब स्त्री/पोथी माउसुलीलाई भालेसँग संसर्गको रहर लाग्यो, तब उसले
फरक किसिमको आवाजसँग पुच्छर हल्लाई, भाले पनि दगुरेर पछि-पछि लाग्यो । अनुकूल स्थानमा
पुगेपछि पोथी पुच्छर डोलाएर मस्किएको प्रतीत हुन्थ्यो । भाले माउसुली आफूलाई यौन उत्तेजना
ल्याउन यता-उता, पोथीको वरिपरि शायद चुम्बन गरेको होला, गरिरह्यो र पूर्ण
उत्तेजनापछि पोथीमाथि गएर जोलटियो । दुबै एकाकार भएर पूर्ण सन्तुष्टि पछि अलग्गिए ।
अहँ ! अघिपछि त्यसो गरेको पाइएन । यसले पनि अतिप्रसङ्ग सधैँ हुन्छ भनेन - सामयिकतालाई
औँल्यायो ।

नहरमा हाँसका हुलहरू सधैँ पौडी खेलेका हुन्छन् । त्यतिका पोथीहरूसँग पौडिरहेको भाले कसैलाई
बलात्कार गर्दैन तर, उताबाट एउटा भाले खोजेकी पोथीहाँस ढल्कँदै आएको देख्दा बित्तिकै
भालेले चाल पाइहाल्यो र पौडेका पोथीहुललाई छाडेर आउँदै गरेकी पोथीनेर गई आफ्नो घाँटी
तलमाथि गर्‍यो । पोथी पनि त्यसै गरी याने सल्लाह मिल्यो । भालेले पोथीलाई आफ्नो घाँटीले
बेह्री तल थिच्यो, थाप्लोमा चुचो धसेर पोथीमाथि चढ्यो, स्थान अनुकूल नहुँदा कार्यसिद्ध
भएन । अलियता आएर पोथीलो सजिलो आसन तयार पारी । भाले आएर उसलाई तृप्ति मिलुञ्जेल
घाँटीलाई माथि उठाई पुच्छर जोडसँग पोथीको पुच्छरसँग धस्यो, घोट्यो । यसरी यी अमुकपंक्षी
पनि प्राकृतिक ढङ्गले यौनेच्छा भएका भालेपोथीबीचमा सम्भोग गरेको देखियो ।

यसैगरी सदा सँगै चरण गर्ने कोरली, बहर, गोरू आपसमा रत भएनन् । जब कोरलीलाई बहरको
खोजी भयो, शायद कुनै अनौठो गन्ध सूतबाट स्राव हुँदो रहेछ कि ? बहरले थुतुनो लगेर सूतमा,
गहुँत्याएको बेलामा छोयो । तब एकछिन ओठ, नाक सुम्च्याएर टहलियो र जब पत्तालगायो कि
कोरलीलाई मैथुनको खाँचो छ, तब यसोउसो गरेर कोरलीमाथि उक्लेर प्रयास गर्‍यो । कोरली
पनि बहरको अँठ्याइमा अडिई तब सुइरो रन्काएर पुन: उक्लेर दनक दियो, अरू गोरु बहरले
थाहा पाए, दौडधुप भयो ।शायद गाईलाई एकैपटकले नहुँदो रहेछ कि? एक गाईका पछि ५/७
गोरू बहरहरू पछि लागे । तृप्त बने/बनाएपछि अर्कोदिन कसैले त्यस कोरली माथि आक्रमण गरेनन्
। याने पशुपंक्षीमा पनि यौनोत्कण्ठा हुन्छ तर, प्रकृतिले उजागर गराएको बेलामा सम्भव्य भाले
पोथीको समागमबाट तृप्ति लिएको पाइन्छ ।

बाख्रा, भेडा, कुकुर, सुँगुर लगायत सबै प्राणीहरूबीच भाले पोथीको समागम भएकै कारण सृष्टि
अविच्छिन्न अघि बढिरहेछ । \'भग्यमानीका भैँसी बर्सौंटे, अभागीका स्वास्नी बर्सौंटे\' भन्छन्
। भैँसी राँगोसँग लगेर के गर्नु ? प्रकृतित: भैँसीमा यौनोत्तेजनाको समय नभएको समयमा राँगोले
फर्केर पनि हेरिदिँदैन । यसरी चराचर जगतमा जतिपनि प्राणीहरू छन् - सामयिक रूपले
यौनक्रीडा गरेर प्रकृति धानिरहेको प्रतीत हुन्छ । तर, मानिस भने आफ्नो स्त्रीलिङ्गीको
गर्मावस्था होस्/नहोस् आफूलाई तृप्तिको चाहना पूर्ति गरेर यसको दुरुपयोग गरिरहेको पाइन्छ
।

वास्तवमा जसरी बिरुवाको वृद्धि कुनै पाटोका हाँगा हुँदै नभएर एकातर्फमात्र बृद्धि भएको
अहिलेसम्म देखिएको छैन । मानिसका पनि अङ्गप्रत्याङ्गकासाथ भावना/विचारलाई
हाँगाबिङ्गाका रूपमा लिन सकिन्छ । जब मानिस जवानीको उमेरमा पुग्दछ - पुरुषमा
दाह्रीजुँगाको रेखी बस्नु, बोली धोद्रे हुनु, गुप्ताङ्ग बृद्धि हुँदै वरिपरि रौँ पल्हाउनु जस्ता
लक्षणहरू देखिन्छन् भने स्त्रीमा स्तन बढ्नु, गुप्ताङ्ग बृद्धि हुँदै वरिपरि रौँ पल्हाउनु, बढी
सर्मालु स्वभाव देखिनु जस्ता लक्षणहरू देखापर्दछन् । यसको अर्थ जवानी उमेर भरिएपछि
प्राणीवत् यौनोत्तेजनाको हाँगो पनि पल्हाएर आउँछ । तर, अरू पशुपंक्षीमा जस्तो यौनेच्छा
जाग्दैमा तृप्तिको छुट यो वर्गमा छैन, जसको कारण यात गोप्य सम्बन्ध वा अप्राकृतिक मैथुन
गर्न युवा-युवती उद्दत हुन्छन् या बलात्कार, जवरजस्ती करणी जस्ता कुकृत्यहरू समाजमा
फैलिन्छन् । यसको तात्पर्य यो होइन कि मानिसमा पनि प्राणीवत् यौनेच्छा तृप्तिको छुट
हुनुपर्छ ! यसपाटोबाट पनि अतिप्रसङ्ग = मैथुन क्रिया मानिसमा प्राकृतिक चाहना बमोजिम
नभएको स्पष्टिन्छ ।

अर्को कुरा जब वैवाहिकजीवन शुरु हुन्छ, तब लोग्ने-स्वास्नीबिच प्राकृतिक चाहनालाई वास्तै
नगरी अबुझ ढङ्गले सनातनी रूपमा कामक्रीडा भइरहन्छ । जबकी सबै चराचर जगतका जीवहरूमा
प्रकृतिले निश्चित याममा यौन चाहनालाई चरमस्थितिमा लग्छ र तृप्ति लिन्छन् भने झन्
सुझबुझयुक्त प्राणी - मान्छे, यसको वास्ता नै गर्दैन, जुन पनि अप्रकृतिक चरित्रको नमूना
बनेकोछ । हुन त पशुपंक्षीमा जस्तो भालेमा चाहना हुँदा बित्तिकै चाहना भएकै पोथीसँग संसर्ग
गर्ने छुट नहुनु पनि यो क्रियालाई अप्राकृतिक बनाउनमा सहायकसिद्ध देखिन्छ नै तर, यो
जैविकावस्यकता यस्तो भावनात्मक संवेग हो, जसको रोकावटले अनेकन बिक्रीतिहरूको जन्म दिन्छ
र मान्छेलाई आफ्नो कर्मबाट विमुखसम्म बनाउँछ । तसर्थ यसलाई मान्छे किन अप्राकृतिक रूपमा
अङ्गिकार गर्‍यो ? भन्नु भन्दा यसलाई प्रकृतिक ढङ्गले सदुपयोग गर्दा कहाँ, कता, किन, के
प्रतिकूलता हुन्छ भन्ने बारेमा सोचेर मानिस पनि प्रकृतिक ढङ्गले चल्ने व्यवस्था मिलाउने कि ?

**...सके सपारौं, नसके नबिगारौं...**

*#हामीसबैकोकल्याणहवोस्#*

२०५३ असार १७ सोमबार

**तालचोक, कास्की ।**
